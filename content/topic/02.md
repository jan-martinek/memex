---
layout: topic
class: 2
name: ' Informační gramotnost a vzdělávání'
guarantorname: Pavlína Mazáčová
guarantorurl: /cs/osoba/2935
activities:
  act1: >-
    Která témata a z jakého důvodu považujete za důležitá ve vzdělávání k
    informační gramotnosti žáků 1. stupně základní školy? Připravte návrh
    metodického listu dvou různých typů vzdělávacích aktivit.
  act2: >-
    Navštivte web konkrétní základní školy, najděte školní vzdělávací program a
    v něm zjistěte, které vzdělávací oblasti, případně vzdělávací obory, a ve
    kterém ročníku obsahují (alespoň rámcově) témata informačního vzdělávání.
  act3: >-
    Podle Bloomovy taxonomie vzdělávacích cílů navrhněte alespoň tři konkrétní
    cíle určené žákům střední školy, kteří absolvují lekci informačního
    vzdělávání na téma EIZ.
  act4: >-
    Ve které fázi edukace a jakým způsobem byste využili metodu myšlenkové mapy
    při lekci informačního vzdělávání na téma Komiks pro žáky 7. třídy ZŠ?
literature:
  lit1: >-
    ČERNÝ, Michal, Dagmar CHYTKOVÁ, Pavlína MAZÁČOVÁ a Gabriela ŠIMKOVÁ.
    Informační vzdělávání pro učitele. 1. vyd. Brno: Flow, 2015. 133 s. ISBN
    978-80-88123-07-1.
  lit2: >-
    MAZÁČOVÁ, Pavlína a kol. Informační gramotnost. Teorie a vzdělávací praxe
    \[online]. Praha: Univerzita Karlova, 2019, 93 s. \[cit. 2020-03-20]. ISBN
    978-80-7603-065-7.  Dostupné z: 
    <https://pages.pedf.cuni.cz/sc25/files/2020/02/Teorie_a_vzdelavaci_praxe.pdf>
  lit3: >-
    ČERNÝ, Michal, Pavla KOVÁŘOVÁ, Hana TULINSKÁ a Kristýna KALMÁROVÁ.*Kurz
    práce s informacemi*. 1. vyd. Brno: Flow, 2016. 281 s. ISBN
    978-80-88123-13-2.
  lit4: >-
    BLANCHETT, Helen, Chris POWIS a Jo WEBB. A guide to teaching information
    literacy: 101 practical tips. 1st pub. London: Facet, 2012. ix, 262. ISBN
    9781856046596.
sets:
  - class: '2.1'
    name: Základní gramotnosti v kontextu ISK
    open: Jaká je souvislost mezi informační a digitální gramotností?
    closed:
      - question: Vysvětlete obecně pojatý význam pojmu gramotnost (literacy).
        answer: >-
          Gramotnost je individuální schopnost  psát, plynule číst i delší text
          a obsahu textu porozumět.
      - question: Co je to informační gramotnost (information literacy)?
        answer: >-
          Schopnost prostřednictvím dostupných informačních metod a technologií
          vyhledávat, zpracovávat, hodnotit a využívat informace.
      - question: Vysvětlete pojem funkční gramotnost.
        answer: >-
          Spojení literární, dokumentové a numerické gramotnosti, umožňuje
          jedinci aktivně participovat v informační společnosti.
      - question: Co je cílem mediální výchovy?
        answer: >-
          Cílem je rozvoj mediální gramotnosti - tedy orientace v masmédiích,
          jejich využití pro sebevzdělání a kritického hodnocení.
      - question: Co je to mediální gramotnost (media literacy)?
        answer: >-
          Je to schopnost kriticky zkoumat mediální sdělení a vytvářet ho, a to
          s využitím ICT.
      - question: Co je to transgramotnost (transliteracy)?
        answer: >-
          Schopnost číst, psát a být aktivní na různých platformách, v
          nástrojích a médiích (mluvený projev, psaní, sociální sítě aj.).
      - question: Co označuje pojem dokumentová gramotnost (document literacy)?
        answer: >-
          Označuje schopnost komplexně pracovat s různými typy dokumentů v
          běžném životě, profesi a vzdělávání.
      - question: 'Co označuje pojem digitální kompetence? '
        answer: >-
          Schopnost používat znalosti a dovednosti digitálních technologií
          zodpovědně a samostatně při práci, zábavě i vzdělávání.
      - question: >-
          Jakým pojmem označíte schopnost jedince porozumět psanému textu,
          přemýšlet o něm a používat jej za konkrétním účelem? 
        answer: >-
          Tuto schopnost označíme pojmem čtenářská gramotnost (reading
          literacy).
  - class: '2.2'
    name: Informační gramotnost
    open: Stručně vysvětlete Přechodový (KISK) model informační gramotnosti.
    closed:
      - question: Vysvětlete pojem informační vzdělávání (information education).
        answer: >-
          Celoživotní proces rozvoje kompetencí informační gramotnosti ve
          formálním i neformálním vzdělávání i informálním učení.
      - question: V čem spočívá informační potřeba jedince (information need)?
        answer: >-
          Spočívá ve snaze informovat sebe nebo druhé nebo získat informace
          nutné k vyřešení úkolu či problému.
      - question: V čem spočívá informační kurátorství (information curation)?
        answer: >-
          Spočívá ve výběru, organizaci, interpretaci a zpřístupňování
          informací, které potřebuje cílový uživatel.
      - question: >-
          Uveďte sedm pilířů informační gramotnosti (The Seven Pillars of
          Information Literacy) pro terciární vzdělávání dle SCONUL.
        answer: >-
          Identifikovat potřebu, určit strategii vyhledávání, nalézt, užít a
          organizovat zdroje, prezentovat informace, evaluovat proces.
      - question: Vyjmenujte tři modely informační gramotnosti.
        answer: >-
          Jsou to např. BIG6,  The Seven Pillars of Information Literacy nebo
          Přechodový model informační gramotnosti dle KISK.
      - question: >-
          Kterým termínem nazýváme velké množství nežádoucích (až škodlivých)
          informací obklopujících jedince?
        answer: Jedná se o informační smog (data smog).
      - question: Co víte o Paulu Zurkowském?
        answer: >-
          Paul Zurkowski v roce 1974 poprvé použil termín informační gramotnost
          (information literacy).
      - question: >-
          Uveďte tři témata, která patří do oblasti informační bezpečnosti v
          lekcích informačního vzdělávání.
        answer: 'Kyberšikana, digitální stopa, stalking apod.'
      - question: >-
          Které vzdělávací oblasti RVP pro primární i sekundární školství se
          obsahově nejvíce týkají informační gramotnosti?   
        answer: >-
          Jedná se o vzdělávací oblasti Informační a komunikační technologie a
          Jazyk a jazyková komunikace.
  - class: '2.3'
    name: Informační vzdělávání a technologie
    open: Co je to digitální propast (digital divide) a jaké má dimenze?
    closed:
      - question: Kdo je tutor a v čem spočívá jeho činnost?
        answer: >-
          Tutor je osoba v distančním vzdělávání, která poskytuje studentům rady
          a technickou pomoc, motivuje je a hodnotí jejich práci.
      - question: >-
          Jak se nazývá forma vzdělávání, která využívá k získávání a osvojování
          znalostí informační a komunikační technologie?
        answer: Nazývá se e-learning neboli elektronické vzdělávání.
      - question: V čem spočívá tzv. m-learning?
        answer: >-
          Je to forma e-learningu, která ke vzdělávání využívá mobilní
          informační a komunikační technologie (mobilní telefony, tablety).
      - question: Co je to webinář (web based seminar)?
        answer: >-
          Jedná se o živou formu online komunikace tutora se studenty
          prostřednictvím internetu pouze přes webový prohlížeč.
      - question: Co se skrývá ve zkratce MOOC (Massive Open Online Course)?
        answer: >-
          Masivní otevřený online kurz - s přístupem komukoli přes internet, s
          obsahem vytvořeným odborníky z univerzit celého světa.
      - question: 'Jmenujte alespoň dvě platformy, které nabízejí MOOC kurzy.'
        answer: 'Jsou to Coursera a Khan Academy (dále edX, UDacity apod.).'
      - question: V čem spočívá Game Based Learning (zkráceně GBL)?
        answer: >-
          Je to vzdělávání a učení založené na digitálních či jiných hrách s
          pravidly pro specifický vzdělávací účel.
      - question: Jak charakterizujete tzv. e-learning 2.0?
        answer: >-
          Technologie webu 2.0 (blogy, RSS) umožňuje studentům s různými
          potřebami vzdělávat se navzájem, tvořit obsah až během kurzu.
      - question: Co znamená zkratka BYOD v kontextu informačního vzdělávání?
        answer: >-
          Je to Bring Your Own Device - vzdělávání probíhá s technologiemi,
          které žák vlastní (tablet, smartphone) a využívá ve výuce.
  - class: '2.4'
    name: Vzdělávání a učení - vybraná terminologie
    open: Jak vysvětlíte pojem konvergentní myšlení? V čem takové myšlení spočívá?
    closed:
      - question: Definujte pojem vzdělávání.
        answer: >-
          Proces, během něhož si jedinec osvojuje soustavu poznatků a činností,
          učením ji přetváří ve vědomosti, dovednosti a návyky.
      - question: Co je charakteristické pro všeživotní (lifewide) učení ?
        answer: >-
          Je to učení, které se může odehrávat v jakémkoliv stádiu života
          jakýmikoliv způsoby (formální, neformální a informální).
      - question: Co je cílem celoživotního učení (lifelong learning)?
        answer: >-
          Jeho cílem je zajistit možnost učit se a přístup ke vzdělávání po celý
          život jedince.
      - question: Co je charakteristické pro tzv. blended learning?
        answer: >-
          Využívá kombinace prezenční (face-to-face) výuky a e-learningu.
          Označuje se též pojmem kombinovaná výuka.
      - question: Co jsou to klíčové kompetence?
        answer: >-
          Je to souhrn vědomostí, schopností, postojů a hodnot důležitých pro
          osobní rozvoj a uplatnění jedince ve společnosti.
      - question: Které alternativní pedagogické směry znáte? Jmenujte alespoň tři.
        answer: >-
          Montessori pedagogika, Waldorfská pedagogika, Daltonský plán (dále
          např. Začít spolu, freinetovská pedagogika).
      - question: Jaký je hlavní princip konstruktivistické výuky?
        answer: >-
          V konstruktivistické výuce učící se jedinec (žák) konstruuje poznatky
          aktivně, záměrně a v sociálním procesu.
      - question: Co je to konektivismus?
        answer: >-
          Konektivismus je vzdělávací teorie,  akcentující v procesu učení
          sociální sítě. Vzdělávání tak přesahuje rámec jednotlivce.
      - question: Co je to prekoncept? Který pedagogický směr s ním pracuje?
        answer: >-
          Prekoncept je v konstruktivistické výuce individuální žitá zkušenost,
          s níž každý jedinec vstupuje do procesu učení.
  - class: '2.5'
    name: Informační vzdělávání
    open: Co je cílem informačního vzdělávání seniorů?
    closed:
      - question: Jak rozumíte pojmu didaktika informačního vzdělávání?
        answer: >-
          Jedná se o vzdělávací teorii, která se zabývá formami, postupy a cíli
          informačního vzdělávání.
      - question: Jak lze ve vzdělávání definovat cílovou skupinu?
        answer: >-
          Skupina jedinců s homogenními a společnými znaky, např. vzdělávacími
          potřebami. Je pro ni typický společný vzdělávací obsah.
      - question: Co znamená zkratka E-U-R?
        answer: >-
          Zkratka označuje třífázový model procesu učení a vzdělávání - evokaci,
          uvědomění si významu informací a reflexi.
      - question: Co je to Bloomova taxonomie (Bloom's taxonomy) a k čemu slouží?
        answer: >-
          Hierarchie vzdělávacích cílů pro vzdělavatele k určení cílů výuky,
          jejich zhodnocení, provazbě s učivem a výstupy z učení.
      - question: Co je to participativní učení (participative learning)?
        answer: >-
          Je to učení za spoluúčasti studenta na procesu učení – tvorbě
          studijního programu, sledování vlastního rozvoje a hodnocení.
      - question: Jaká je podstata kooperativního učení?
        answer: >-
          Je to spolupráce při řešení úloh - rozdělení sociálních rolí a úkolů,
          plánování, spojení dílčího do celku, komunikace.
      - question: Co je to evaluace v kontextu informačního vzdělávání?
        answer: >-
          Je to hodnocení jak výsledků vzdělávání - na počátku, v průběhu a
          zejména v závěru edukace, tak efektivity vzdělávání.
      - question: >-
          Jaké evaluační nástroje je možné použít v lekcích informačního
          vzdělávání? Jmenujte alespoň tři.
        answer: >-
          Jsou to například tištěné či online dotazníky, polostrukturované
          rozhovory, ohniskové skupiny (focus group), pretesty a posttesty.
      - question: >-
          Které vzdělávací fáze rozvoje informační gramotnosti obsahuje
          Přechodový model informační gramotnosti KISK?
        answer: >-
          Definování potřeby, hledání informací, organizace, analýza poznatků,
          tvorba dokumentů a znalostí, komunikace vč. sebeřízení.
  - class: '2.6'
    name: Platformy pro (informační) vzdělávání a gramotnost
    open: Kdy a kde se konala první Evropská konference o informační gramotnosti?
    closed:
      - question: Co je označováno zkratkou IVIG?
        answer: >-
          Odborná komise pro informační vzdělávání a informační gramotnost na VŠ
          (při Asociaci knihoven vysokých škol ČR).
      - question: Co je IVU SDRUK a čím se zabývá?
        answer: >-
          Jedna ze sekcí Sdružení knihoven ČR, zabývá se informačním vzděláváním
          různých cílových skupin uživatelů v knihovnách.
      - question: Co znamená zkratka ECIL?
        answer: >-
          Jedná se o zkratku European Conference on Information Literacy -
          Evropská konference o informační gramotnosti.
      - question: >-
          Jmenujte alespoň jednu zahraniční organizaci věnující se informační
          gramotnosti.
        answer: >-
          Je to např. Národní fórum pro informační gramotnost v USA (National
          Forum on Information Literacy).
      - question: >-
          Co obsahuje Deklarace k rozvoji mediální a informační gramotnosti,
          přijatá Evropskou komisí a UNESCO v Paříži r. 2014?
        answer: >-
          Deklarace přijala koncept MIL, zahrnující vztah k médiím, kritické
          myšlení a vzdělávání k eliminaci bariér v přístupu k informacím.
      - question: Co se označuje zkratkou NASIV?
        answer: >-
          Národní seminář informačního vzdělávání - konferenční platforma pro
          sdílení trendů a dobré praxe učících knihovníků.
      - question: >-
          Jaká je role ALA (The American Library Association) v oblasti
          informačního vzdělávání? Uveďte alespoň jeden příklad. 
        answer: ALA vydává a aktualizuje mezinárodní standardy informační gramotnosti.
      - question: Co je to Noc s Andersenem a odkdy se koná?
        answer: >-
          Aktivita knihoven ČR na podporu dětského čtenářství, poprvé se konala
          r. 2000 v knihovně v Uherském Hradišti.
      - question: Co je to metodický portál RVP.cz a jaký účel plní?
        answer: >-
          Je to prostor pro publikaci digitálních učebních materiálů a
          didaktických textů podporujících trendy ve vzdělávání.
  - class: '2.7'
    name: >-
      Zdroje a strategické dokumenty k rozvoji informačního vzdělávání  a
      informační gramotnosti
    open: >-
      Vysvětlete, jak lze rozvíjet informační gramotnost ve formálním i
      neformálním vzdělávání a informálním učení.
    closed:
      - question: >-
          Kdy byla přijata Strategie digitálního vzdělávání ČR a jaký význam pro
          informační vzdělávání má?
        answer: >-
          Je z roku 2014, smyslem je podpořit metody učení s digitálními
          technologiemi, informatické myšlení a kompetence žáků v práci s
          informacemi.
      - question: Co je klíčovým obsahem Strategie digitální gramotnosti?
        answer: >-
          Nástroje využítí digitálních technologií k celoživotnímu osobnímu
          rozvoji, zvyšování kvality života a společenskému uplatnění obyvatel
          ČR.
      - question: >-
          Jmenujte tři oborové a dva transdisciplinární časopisy v ČR zabývající
          se také tématy informační gramotnost a informační vzdělávání.
        answer: >-
          Oborové: Čtenář, Duha, Knihovna (ProInflow, Ikaros),
          transdisciplinární: Gramotnost, pregramotnost a vzdělávání, Komenský
          (Pedagogická orientace).
      - question: >-
          Které tuzemské EIZ obsahují informace pro zájemce o témata informační
          gramotnosti a informačního vzdělávání?
        answer: >-
          Jedná se např. o portály RVP.cz, gramotnost.info, Mediagram, web IVIG,
          portál kurzy.knihovna.cz, online Kurz práce s informacemi.
      - question: Jaká publikační platforma se skrývá pod zkratkou JIL?
        answer: Journal of Information Literacy - mezinárodní vědecký časopis.
      - question: >-
          Jak je řešena oblast informačního vzdělávání a informační gramotnosti
          v aktuální Koncepci rozvoje knihoven?
        answer: >-
          Knihovny se svou vzdělávací a komunitní činností podílejí na podpoře a
          rozvoji čtenářské a informační gramotnosti.
      - question: >-
          Který český vědec se věnuje výzkumům čtenářství a čtenářské
          gramotnosti? Uveďte alespoň dvě jeho publikace.
        answer: >-
          Literární vědec prof. Jiří Trávníček. Téma čtenářství reflektují knihy
          Rodina, škola, knihovna,  Česká čtenářská republika (Překnížkováno).
      - question: >-
          Které výzkumy týkající se vzdělávání žáků k informační gramotnosti
          proběhly či probíhají v ČR?
        answer: >-
          Mezinárodní:  ICILS (International Computer and Information Literacy
          Study), zčásti  TIMSS a PISA, EU Kids Online, národní výzkumy ČŠI.
      - question: Co je to Digitální Česko?
        answer: >-
          Jedná se o strategický projekt koordinované a komplexní digitalizace
          ČR 2018+ v oblasti veřejné správy, ekonomiky a společnosti.
  - class: '2.8'
    name: 'Informační sebeřízení (informační etika, bezpečnost a hygiena)'
    open: Co je předmětem informační bezpečnosti?
    closed:
      - question: Co je smyslem informační hygieny (information hygiene)?
        answer: >-
          Díky informační hygieně se jedinec umí vyvarovat informačního
          přetížení, např. výběrem nebo šířením pouze podstatných informací.
      - question: Jaký význam má informační etika (information ethics)?
        answer: >-
          Vymezuje pravidla chování, díky nimž bychom neměli poškodit sebe ani
          druhé při získávání, zpracování, publikování a užívání informací.
      - question: Co řeší informační etika v praxi?
        answer: >-
          Řeší plagiátorství, zveřejňování informací, kritické hodnocení
          informačních zdrojů či problematiku poskytování informací třetí osobě.
      - question: Co je to netiketa (netiquette)?
        answer: >-
          Netiketa je soubor doporučení, jak se chovat při používání internetu.
          Pro netiketu se používá také synonymní označení síťová etika.
      - question: Vysvětlete pojem informační bariéra (information barrier).
        answer: >-
          Překážka v uspokojování informačních potřeb, jakými jsou přenos
          informací a dat, získání relevantních informací apod.
      - question: Co vede ke stavu informačního přetížení jedince?
        answer: >-
          Ke stavu informačního přetížení vede zahlcení jedince daty, obtížnost
          jejich organizování a vyhledávání mezi nimi.
      - question: Co je to digitální stopa?
        answer: >-
          Jsou to data o nás, zanechaná naší i cizí aktivitou na inernetu, např.
          příspěvky v diskusích, na sociálních sítích, nakupování v e-shopech.
      - question: Vysvětlete pojem technostres.
        answer: >-
          Neschopnost jedince vyrovnat se s novými informačními a komunikačními
          technologiemi psychicky zdravým nebo pozitivním způsobem.
      - question: >-
          Kterým negativním jevům jsou vystaveny děti na sociálních sítích?
          Jmenujte alespoň tři.
        answer: >-
          Jedná se o kyberšikanu, kybergrooming, sexting (a dále kyberstalking,
          ostrakizaci apod.).
  - class: '2.9'
    name: Kreativita a kritické myšlení v informačním vzdělávání
    open: Co je divergentní myšlení a jak se projevuje?
    closed:
      - question: Co je to kreativita a co ji může omezovat?
        answer: >-
          Kreativita je schopnost hledat nové myšlenky, nápady, řešit problémy
          novým, neotřelým způsobem.  Omezují ji strach, kritika, nedostatek
          času, konzervatismus, superego aj.
      - question: V čem spočívá kritické myšlení?
        answer: >-
          Spočívá v kritické práci s informacemi, v jejich hodnocení a analýze,
          díky čemuž jedinec dokáže např. přijmout či odmítnout určité tvrzení.
      - question: Co je to RWCT (Reading and Writing for Critical Thinking)?
        answer: >-
          Vzdělávací program Čtením a psaním ke kritickému myšlení, obsahující
          konkrétní metody, techniky a strategie pro (informační) vzdělávání.
      - question: K čemu slouží myšlenkové mapy (mind mapping)?
        answer: >-
          Myšlenkové/mentální mapy slouží k organizaci myšlenek či dat. Umožňují
          (i při učení) hledat souvislosti, myslet v celku, uspořádat znalosti.
      - question: >-
          Kdy je vhodné zařadit do práce s informacemi nebo informačního
          vzdělávání grafický organizér T-graf?
        answer: >-
          T-graf se užívá pro grafický záznam binárních (protichůdných) pohledů,
          názorů, postojů, má-li určité téma svá pro i proti, plusy i mínusy.
      - question: >-
          Co je to I.N.S.E.R.T. (Interactive Notting System for Effective
          Reading and Thinking) a k čemu slouží?
        answer: >-
          Je to jedna z metod kritického myšlení, vede k lepší orientaci v
          odborném textu, k jeho porozumění a podrobnějšímu zpracování.
      - question: Co je to lapbook?
        answer: >-
          "Kniha do klína" - jedná se o výukový nástroj práce s informacemi,
          složený z interativních prvků, které spojuje společné téma.
      - question: Co je to clustering?
        answer: >-
          Je to kreativní metoda hledání různých nápadů pomocí asociací, které
          si jedinec zapisuje do kroužku, tak jak ho právě napadají.
      - question: >-
          Co mají společné metody pětilístek, čtení s předvídáním, T-graf,
          Vennovy diagramy nebo volné psaní?
        answer: >-
          Jedná se o metody kritického myšlení a uplatňují se při rozvoji
          informační gramotnosti ve formálním i především neformálním
          vzdělávání.
  - class: '2.10'
    name: Obecné otázky vzdělávací politiky
    open: Co je to andragogika a jakých oblastí informační gramotnosti se dotýká?
    closed:
      - question: >-
          Pojmenujete klíčový dokument strategie českého vzdělávání pro období
          po roce 2020. 
        answer: >-
          Jedná se o Hlavní směry vzdělávací politiky ČR 2030+ jako výchozí
          dokument k budoucí Strategii vzdělávací politiky ČR 2030+.
      - question: Co zahrnuje tzv. další vzdělávání (continuing education)?
        answer: >-
          Je to vzdělávání dospělých po skončení daného stupně formálního
          vzdělávání – firemní, zájmové, dále rekvalifikace, studium při
          zaměstnání.
      - question: Jakou úlohu hraje ve vzdělávání mentor?
        answer: >-
          Mentor předává zkušenosti a rady svým žákům (mentee), pomáhá jim
          profesně a sociálně se rozvíjet, podporuje jejich iniciativu.
      - question: >-
          Na jakém principu funguje heterogenní studijní skupina, typicky školní
          třída? 
        answer: >-
          Jde o inkluzi, kdy se společně vzdělávají děti zdravotně postižené,
          bez postižení, zvláště nadané, cizinců, etnik a sociálně znevýhodněné.
      - question: >-
          Stručně vysvětlete vzájemný vztah rámcových vzdělávacích programů
          (RVP) a školních vzdělávacích programů (ŠVP).
        answer: >-
          Rámcové vzdělávací programy vydává MŠMT, školní vzdělávací programy z
          nich vycházejí a každá škola si je definuje pro své potřeby.
      - question: >-
          Co je charakteristické pro neformální vzdělávání (non-formal
          education)?
        answer: >-
          Je to organizované vzdělávání v institucích mimo formální vzdělávací
          systém, s různým obsahem (kurzy cizích jazyků, lekce v knihovně).
      - question: Jak byste charakterizovali informální vzdělávání (informal education)?
        answer: >-
          Je to celoživotní proces získávání znalostí z každodenních zkušeností,
          prostředí a interakcí v rodině, mezi vrstevníky, ve volném čase.
      - question: Jaké jsou znaky formálního vzdělávání (formal education)?
        answer: >-
          Probíhá ve vzdělávací instituci, je legislativně vymezeno (funkce,
          cíle). Splnění každého stupně vzdělávání dokládá vysvědčení (VŠ
          diplom).
      - question: Co jsou to rámcové vzdělávací programy (RVP) a jaký je jejich význam?
        answer: >-
          RVP jsou hlavní kurikulární dokumenty ČR. Definují cíle vzdělávání,
          klíčové kompetence, vzdělávací obsahy a očekávané výsledky vzdělávání.
---
