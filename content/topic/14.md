---
layout: topic
class: 14
name: ' Vyhledávání informací'
guarantorname: Josef Schwarz
guarantorurl: /cs/osoba/3793
activities:
  act1: >
    Proveďte krátkou rešerši na téma spojené s vaší diplomovou prací. Využijte
    různé zdroje a různé strategie. Snažte se během toho uvědomovat si, jak
    postupujete a proč.
  act2: >
    Zodpovězte následující rešeršní dotaz: Jak se jmenoval trojstěžník, na
    kterém se kapitán z povídky vydané v Praze nakladatelem F. Kytkou, vydal
    poznat obyvatele země, jež sluje Senegambie? Povídka vyšla mezi roky 1880 a
    1890.
  act3: >
    Využijte řízený slovník (v tomto případě MeSH) při vyřešení následující
    informační potřeby: „Píšu práci na téma barvoslepost. Zajímámě v souvislosti
    s výkonem nějakého odborného povolání. Dokážete mi k tomu udělat rešerši
    odborných článků?“ Proveďte pojmovou analýzu za využití různých zdrojů a
    strategií. Najděte alespoň čtyři relevantní záznamy.
  act4: >
    Udělejte si rešerši na téma "Co bude ovlivňovat způsoby jakými vyhledáváme?
    Jaké trendy nás čekají?" a na jejím základě se pokuste sami popsat, jak bude
    vypadat oblast vyhledávání informací třeba za deset let.
literature:
  lit1: >
    BAWDEN, David a Lyn ROBINSON. *Úvod do informační vědy.* Přeložil Michal
    LORENZ, přeložil Karel MIKULÁŠEK, přeložil Dana VÉVODOVÁ. Doubravník: Flow,
    2017. ISBN 978-80-88123-10-1.
  lit2: >
    WHITE, Ryen W. a Resa A. ROTH. *Exploratory Search: Beyond the
    Query-Response Paradigm.* Synthesis Lectures on Information Concepts,
    Retrieval, and Services \[online]. 2009, 1(1), 1-98 \[cit. 2019-09-14]. DOI:
    10.2200/S00174ED1V01Y200901ICR003. ISSN 1947-945X. Dostupné z:
    <http://www.morganclaypool.com/doi/abs/10.2200/S00174ED1V01Y200901ICR003>
  lit3: >
    PŘÍBRAMSKÁ, Ivana. *Úvod do informačního chování* \[online]. Praha: Ústav
    informačních studií a knihovnictví v Praze, 2008 \[cit. 2019-09-14].
    Dostupné z: <https://bit.ly/2nU2s18>
  lit4: >
    MANNING, Christopher D., Prabhakar RAGHAVAN a Hinrich SCHÜTZE.
    *Introduction to information retrieval*. New York: Cambridge University
    Press, 2008. ISBN 978-0-521-86571-5.
sets:
  - class: '14.1'
    name: Teorie vyhledávání informací
    open: >-
      Jaké je místo vyhledávání informací v rámci informační vědy a v praktické
      informační činnosti?
    closed:
      - question: Co je smyslem hledání informací?
        answer: >-
          Nalezení požadovaných informací v dostupných informačních zdrojích
          pomocí zvolených metod. Nejyvšším cílem je pak naplnění informační
          potřeby uživatele.
      - question: Co je vyhledávání informací (information retrieval)?
        answer: >-
          Odborná činnost, jejímž cílem je identifikace relevantních dokumentů v
          informačních zdrojích pomocí stanovené rešeršní strategie.
      - question: Co je základem systému pro vyhledávání informací?
        answer: >-
          Soubor informačních zdrojů existující v konkrétním technologickém
          prostředí a doplněný uživatelským rozhraním.
      - question: Jaké jsou základní fáze vyhledávání informací?
        answer: >-
          Analýza informačního požadavku, určení informačních zdrojů, určení
          rešeršní strategie, formulace vyhledávacího dotazu, vyhodnocení
          výsledků.
      - question: Jaké negativní stavy mohou nastat při vyhledávání informací?
        answer: >-
          Stav, kdy nejsou vyhledány relevantní dokumenty nebo stav, kdy jsou
          vyhledány nerelevantní dokumenty. Potíží při vyhledávání může nastat
          celá řada a jedním z prvních míst, kde jich nastává mnoho, je tzv.
          referenční rozhovor.
      - question: Proč není vhodné k vyhledávání využívat pouze Google?
        answer: >-
          Např.: Google neindexuje hlubší vrstvy webu, Google nemá otevřenou
          sepcifikaci vážení vyýsledků, takže nemáme plnou kontrolu nad
          relevancí výstupu, Google může vytvářet tzv. informační bubliny za
          základě personalizace výsledků atp.
      - question: K čemu slouží zpětná vazba při vyhledávání informací?
        answer: Slouží ke zlepšení procesu a zejména výsledků vyhledávání.
      - question: Co je to tzv. exploratorní vyhledávání (exploratory search)?
        answer: >-
          Je to jeden z nových modelů vyhledávání, který pracuje s otevřeností
          na vstupu: váhavé dotazy, proximální dokumenty, prozkoumávání
          prostředí, selektivní výběr, strategie se tvoří postupně... Stojí v
          kontrastu k vyhledávání, jak ho většinou knihovníci vnímají: jako
          pevně daný proces který lze přesně propočítat.
      - question: Jak se liší všeobecné a specifické vyhledávání?
        answer: >-
          Orientací uživatele ve vyhledávaném tématu (nízká/vysoká), použitím
          informační zdrojů (obecné/specifické) a kvalitou výsledků
          (nižší/vyšší).
  - class: '14.2'
    name: Subjekty procesu vyhledávání informací
    open: >-
      Jaký je hlavní cíl informačního profesionála při poskytování informačních
      služeb uživatelům v podobě vyhledávání informací?
    closed:
      - question: Jak se definuje informační potřeba?
        answer: >-
          Jako určitá mezera ve znalostech konkrétní osoby. Je-li uvědoměna,
          způsobuje aktivitu osoby v podobě informačního chování.
      - question: Co je informační požadavek?
        answer: >-
          Formalizovaná informační potřeba, která je subjektivním vyjádřením
          informační potřeby uživatele v podobě žádosti k informační instituci.
      - question: Jak se projevuje chování uživatele při hledání informací?
        answer: >-
          Jde o vědomé úsilí uživatele získat požadované informace a projevuje
          se interakcí uživatele se systémem pro vyhledávání informací.
      - question: Jaké jsou typy informačních potřeb?
        answer: >-
          Vnitřní (latentní), vědomá, formalizovaná (projevená - vyjádřená
          informačním požadavkem), dohodnutá (také jako kompromisní, v rámci
          informačního rozhovoru).
      - question: >-
          K čemu slouží referenční rozhovor mezi uživatelem a informačním
          profesionálem?
        answer: >-
          K detailnímu určení informační potřeby uživatele před začátkem
          vyhledávání. Je nutnou podmínkou pro úspěšné vyhledání potřebných
          informací. Mohou při něm nastat i mnohá nedorozumění a potíže - je
          třeba mít se na pozoru.
      - question: >-
          Jaké otázky by měl klást uživateli informační pracovník na začátku
          referenčního rozhovoru?
        answer: >-
          Měl by klást především otevřené otázky, aby nechal uživatele rozvíjet
          jeho pohled a jeho chápání informačního požadavku.
      - question: >-
          Ovlivňuje typ uživatele (např. student, badatel, manažer apod.) způsob
          a výsledky vyhledávání?
        answer: >-
          Ano, a to zásadně: metody, volba zdrojů i charakter výsledků značně
          závisí na tom, pro koho je výsledná informace určena.
      - question: >-
          Jaké tendence lze pozorovat v chování běžného uživatele při
          vyhledávání informací?
        answer: >-
          Snaha používat přirozený jazyk, omezovat počet klíčových slov, volit
          nejsnáze přístupné nebo všeobecné zdroje a nástroje (např. Google).
      - question: >-
          Existují nějaké normy, které je možné aplikovat na procesy poskytování
          rešeršních služeb?
        answer: >-
          Ano, jsou to například IFLA Digital Reference Guidelines (2002) nebo
          RUSA (ALA, 1995), *Guidelines for Behavioral Performance of
          Referenceand Information Service Providers*, kde se stanovuje, jak by
          se měl informační profesionál chovat během referenčního rozhovoru.
  - class: '14.3'
    name: Informační zdroje
    open: >-
      Jaký je postup při identifikaci relevantního informačního zdroje pro
      vyhledávání?
    closed:
      - question: >-
          Jaké jsou základní charakteristiky informačních zdrojů, podle nichž se
          určuje jejich kvalita a vhodnost pro konkrétní vyhledávání?
        answer: >-
          Typ dokumentu (bibliografické, plnotextové, faktografické IZ), obsah
          (např. podle oboru), retrospektiva, aktuálnost, úplnost a další.
      - question: Jak se dělí informační zdroje podle dostupnosti?
        answer: >-
          Na veřejné (veřejně přístupné), které jsou přístupné nekomerčně
          (zdarma) nebo komerčně, a na neveřejné (veřejně nepřístupné).
      - question: 'K čemu slouží sekundární, resp. terciární informační zdroje?'
        answer: >-
          K identifikaci primárních informačních zdrojů. Typicky jde např. o
          bibliografie bibliografií, databáze databáze apod.
      - question: Jakou funkci mají referenční příručky?
        answer: >-
          Jde o dokumenty, které podávají systematický a komentovaný souhrn
          informačních zdrojů pro vymezenou oblast.
      - question: Jaká je hlavní charakteristika databázových center?
        answer: >-
          Databázová centra na komerčním základě zpřístupňují rozsáhlé kolekce
          databází a umožňují v nich sofistikovaně vyhledávat.
      - question: >-
          Uveďte alespoň tři typy organizací, které mohou sloužit jako
          poskytovatelé přístupu k informačním zdrojům.
        answer: 'Knihovny, univerzity, databázová centra.'
      - question: K čemu slouží při popisu informačních zdrojů metadata?
        answer: >-
          Metada určují formální i obsahové vlastnosti informačních zdrojů a
          umožňují identifikovat relevantní informační zdroje pro vyhledávání.
      - question: Jaký je rozdíl mezi databází a katalogem?
        answer: >-
          Obsah databáze je určen obvykle věcně, kdežto katalog prezentuje
          informace o sbírkách, které vlastní či spravuje daná instituce.
      - question: Jaká je funkce bibliografií z hlediska vyhledávání informací?
        answer: >-
          Umožňují strukturovaný přístup k informacím, které v jiných
          informačních zdrojích nejsou dostupné v dané úplnosti nebo
          uspořádanosti.
  - class: '14.4'
    name: Modely vyhledávání informací
    open: Jakými metodami se měří účinnost jednotlivých modelů vyhledávání?
    closed:
      - question: Definujte vyhledávací rozhraní.
        answer: >-
          Mechanismus zprostředkování komunikace mezi člověkem a vyhledávacím
          systémem.
      - question: Co je to grafické uživatelské rozhraní?
        answer: >-
          Uživatelské rozhraní, které umožňuje uživateli vyhledávat pomocí
          grafických prvků (např. menu, tlačítka, vyhledávací pole apod.).
      - question: Jaký je nejběžnější model používaný pro vyhledávání informací?
        answer: Nejběžnějším modelem pro vyhledávání informací je booleovský model.
      - question: Definujte booleovský model.
        answer: >-
          Model vyhledávání založený na kombinaci klíčových slov a booleovských
          operátorů, který využívá logických operací (součet, negace apod.).
      - question: Jaké jsou hlavní výhody booleovského modelu vyhledávání?
        answer: >-
          Hlavními výhodami booleovského modelu jsou jasný formalizace dotazu,
          jednoduchost a rychlost vyhledávání.
      - question: Jaká je hlavní nevýhoda booleovského modelu vyhledávání?
        answer: >-
          Booleovský model neumožňuje vyhledávat částečně relevantní dokumenty
          (vzhledem k principálním omezením logických spojek).
      - question: Vyjmenujte některé z alternativ booleovského modelu vyhledávání.
        answer: >-
          Alternativami k booleovskému modelu vyhledávání jsou fuzzy model,
          pravděpodobnostní model, vektorový model, indexování latentní
          sémantiky.
      - question: >-
          Který z modelů vyhledávání je nezávislý na klíčových slovech a
          umožňuje vyhledávání i ve vícejazyčných zdrojích?
        answer: >-
          Je to indexování latentní sémantiky, které je založeno na
          algebraických operacích nad maticí četností výskytu výrazů v
          dokumentech.
      - question: Jaký je princip vektorového modelu vyhledávání?
        answer: >-
          Dokumenty i rešeršní dotazy jsou reprezentovány jako vektory založené
          na klíčových slovech, vzdálenost vektorů určuje obsahovou podobnost.
  - class: '14.5'
    name: Typologie vyhledávání
    open: Jaké faktory předurčují typ zvoleného vyhledávání?
    closed:
      - question: >-
          Jaký je rozdíl mezi strukturovaným, nestrukturovaným a plnotextovým
          vyhledáváním?
        answer: >-
          V úrovni zdrojových dat (strukturované - omezení na konkrétní pole,
          nestrukturované - libovolná metadata, plnotextové - primární
          dokument).
      - question: Jak funguje pokročilé vyhledávání?
        answer: >-
          Pokročilé vyhledávání je založeno na strukturovaném vyhledávání a
          kombinaci vyhledaných množin dokumentů, lze získat přesnější výsledky.
      - question: Co je to prohlížení (browsing)?
        answer: >-
          Metoda procházení dokumentů, která využívá intratextových i
          intertextových vazeb pro nalézání souvislostí.
      - question: Jaký je princip inkrementálního vyhledávání?
        answer: >-
          Uživatel vyhledává informace v dílčích krocích a postupně skládá
          odpověď na dotaz kombinací více zdrojů, dokud výsledek neodpovídá
          zadání.
      - question: Na čem je založeno personalizované vyhledávání?
        answer: >-
          Na možnosti uživatele upravovat parametry vyhledávání (např. vzhled
          vyhledávacího rozhraní, řazení výsledků apod.) podle vlastních potřeb.
      - question: Co je základem dotazu podle příkladu (query by example)?
        answer: >-
          Konkrétní dokument, který slouží jako vzor pro další vyhledávání;
          tímto způsobem se dosahuje vysoké přesnosti vyhedávání.
      - question: Co umožňuje federativní vyhledávání?
        answer: Vyhledávání ve více informačních zdrojích pomocí jednotného rozhraní.
      - question: Jakými dvěma základními způsoby lze vyhledávat obrazové dokumenty?
        answer: >-
          Obrazové dokumenty lze vyhledávat na základě popisu (metadat) nebo
          podle vnitřních atributů (barva, tvar, textura apod.).
      - question: >-
          Jak se liší data mining (dolování dat) od běžných metod vyhledávání
          informací?
        answer: >-
          Data mining je založen na zpracování velkého množství dat, kde se
          souvislosti vyhledávají mj. pomocí metod umělé inteligence.
  - class: '14.6'
    name: Rešeršní techniky
    open: >-
      Jaká je míra standardizace rešeršních technik v jednotlivých informačních
      zdrojích a jaké jsou překážky standardizace?
    closed:
      - question: Jakou základní metodou se při vyhledávání řeší flexe slov?
        answer: >-
          Flexe slov se řeší pravostranným rozšířením použitých klíčových slov
          (hvězdičková konvence).
      - question: Jak fungují proximitní operátory?
        answer: >-
          Určují vzdálenost (např. počtem mezilehlých slov) vyhledávaných
          výrazů, a tím zpřesňují výsledky vyhledávání.
      - question: >-
          Jaké jsou dvě základní kategorie stopslov (tj. výrazů vyloučených z
          indexace a vyhledávání).
        answer: >-
          Pomocná slova (např. předložky a spojky) a frekventovaná slova,
          jejichž selekční síla je nízká nebo nulová.
      - question: Na čem je založeno vážené vyhledávání?
        answer: >-
          Na určování relativní důležitosti klíčových slov při vyhledávání,
          které se obvykle určuje na základě frekvence výrazů v dokumentu.
      - question: K čemu slouží při vyhledávání filtry?
        answer: >-
          Filtry se stanovují věcná či formální omezení vyhledávání, omezují
          rozsah vyhledaných dokumentů a zpřesňují výsledky vyhledávání.
      - question: Co je to rozšiřování vyhledávacího dotazu (jinak též ladění rešerše)?
        answer: >-
          Postup úpravy vyhledávacího dotazu na základě výsledků předchozího
          vyhledávání; dosahuje se jím větší úplnosti či přesnosti výsledků.
      - question: Jaká je funkce závorek v rešeršním dotazu?
        answer: >-
          Závorky se používají k ovlivnění pořadí, ve kterém mají být
          vyhodnoceny použité vyhledávací operátory.
      - question: >-
          K čemu při vyhledávání slouží řízený slovník? Uveďte alespoň dvě
          možnosti.
        answer: >-
          K výběru vhodných selekčních údajů, ke zpřesnění výsledků vyhledávání,
          k rozšíření dotazu o další výrazy.
      - question: Jak funguje booleovský operátor NOT a jaké jsou jeho nevýhody.
        answer: >-
          Vylučuje z vyhledávání nežádoucí výrazy, může ovšem nepatřičně omezit
          úplnost výsledků vyhledávání.
  - class: '14.7'
    name: Rešeršní strategie
    open: >-
      Jaké jsou strategie pro rozšíření a zúžení záběru rešerše a pro zvýšení
      úplnosti a přesnosti vyhledávání?
    closed:
      - question: Co je to rešeršní strategie?
        answer: >-
          Metodický postup, jak pomocí cílených kroků získat relevantní
          dokumenty.
      - question: Jaké je užší pojetí rešeršní strategie?
        answer: >-
          Zahrnuje vedení dialogu s konkrétním informačním systémem, formulaci a
          úpravu rešeršního dotazu.
      - question: Jaké je širší pojetí rešeršní strategie?
        answer: >-
          Kromě vlastního dialogu s vyhledávacím systémem zahrnuje i výběr a
          hodnocení informačních zdrojů.
      - question: Co je cílem rešeršní strategie?
        answer: Dosáhnout maximální úplnosti i přesnosti vyhledávání.
      - question: Jak funguje strategie rostoucí perly?
        answer: >-
          Jde o postupné rozšiřování dotazu a doplňování dalších klíčových slov;
          vede k získání dalších výsledků vyhledávání.
      - question: Jaký je základní princip strategii osekávání?
        answer: >-
          Na počátku se pracuje s obecnější kategorií, která přináší větší
          množství výsledků; ty se pak omezují za pomocí dalších rešeršních
          technik.
      - question: Co je typické pro strategii stavebních kamenů?
        answer: >-
          Vytváření dílčích rešerší, které se spojují až v závěru rešerše;
          vhodné pro složitější a strukturovaná témata.
      - question: >-
          Kdy se použije rešeršní strategie založená na vyhledávání pomocí
          nejspecifičtější fazety?
        answer: >-
          Pokud lze v rešeršním dotazu určit jeden obsahový aspekt, kterým lze
          zastoupit komplexní téma; vhodné pouze ve speciálních případech.
      - question: Na čem je založena shluková strategie vyhledávání?
        answer: >-
          Na sdružování podobných dokumentů do shluků vymezených např.
          tematicky; zvyšuje efektivitu a přesnost vyhledávání.
  - class: '14.8'
    name: Rešeršní dotaz
    open: >-
      Jaké jsou principální limity rešeršního dotazu s ohledem na úplnost a
      přesnost výsledků vyhledávání?
    closed:
      - question: Co je to rešeršní dotaz?
        answer: >-
          Vyjádření informačního požadavku uživatele v příslušném dotazovacím
          jazyce, obvykle s použitím klíčových slov a operátorů.
      - question: Jaké jsou základní booleovské operátory?
        answer: >-
          AND (najde dokumenty obsahující oba výrazy), OR (najde dokumenty s
          alespoň jedním z výrazů), NOT (vyloučí dokumenty obsahující druhý
          výraz).
      - question: Co je to klíčové slovo?
        answer: >-
          Významové slovo či slovní spojení vybrané z názvu nebo textu dokumentu
          a sloužící jako věcný selekční údaj.
      - question: Co je dotazovací jazyk a jakou funkci má při vyhledávání?
        answer: >-
          Jazyk určený ke komunikaci uživatele s vyhledávacím programem,
          umožňuje vyhledávání a případnou úpravu požadovaných dat.
      - question: Co je to Common Command Language (CCL)?
        answer: >-
          Dotazovací jazyk příkazového typu určený pro interaktivní vyhledávání
          informací; jeden z pokusů o standardizaci v dané oblasti.
      - question: K čemu slouží tzv. krácení při vyhledávání.
        answer: >-
          K nahrazení počáteční, středové nebo koncové části selekčního výtazu
          pomocí zástupných znaků; řeší flexi a různé pravopisné tvary slov.
      - question: Kdy se při vyhledávání použije fráze?
        answer: >-
          Pokud je třeba najít přesně zadaný soubor znaků nebo výrazů (obvykle
          se fráze při vyhledávání vyznačuje uvozovkami).
      - question: Jak se liší jednoduchý a složený (pokročilý) rešeršní dotaz?
        answer: >-
          Jednoduchý dotaz obsahuje jen klíčová slova, složený dotaz zahrnuje i
          operátory, definice polí a další nástroje strukturovaného vyhledávání.
      - question: >-
          Jaké jsou nástroje automatického rozšiřování rešeršního dotazu? Uveďte
          alespoň dva.
        answer: >-
          Stemming (automatické zkracování slov podle slovních kořenů), pojmové
          rozšiřování dotazu pomocí řízeného slovníku.
  - class: '14.9'
    name: Výsledky vyhledávání a jejich hodnocení
    open: >-
      Lze při vyhledávání dosáhnout maximální úplnosti a jaký je vztah úplnosti
      vyhledávání k Bradfordovu zákonu rozptylu informací?
    closed:
      - question: Co se rozumí výsledkem vyhledávání?
        answer: >-
          Informace, která je výsledkem vyhledávacího procesu a splňuje kritéria
          vyhledávání.
      - question: Co je výsledkem bibliografické rešerše?
        answer: >-
          Výsledkem bibliografické rešerše je záznam dokumentu, resp. soubor
          formálních a věcných metadat o dokumentu.
      - question: Co je výsledkem faktografické rešerše?
        answer: Výsledkem faktografické rešerše je konkrétní informace.
      - question: Jaké jsou vlastnosti relevantního dokumentu?
        answer: >-
          Dokument, který odpovídá kritériu relevance, tj. jeho selekční obraz
          je formálně nebo věcně shodný se selekčním obrazem rešeršního dotazu.
      - question: Co je to formální relevance vyhledávání?
        answer: Shoda formulace rešeršního dotazu se selekčními údaji dokumentu.
      - question: Co je to věcná relevance vyhledávání?
        answer: >-
          Shoda vyhledávacího (rešeršního) dotazu s obsahem vyhledaného
          dokumentu.
      - question: Jak se liší pertinence od relevance?
        answer: >-
          Pertinenci hodnotí konečný uživatel dle svých subjektivních nároků na
          obsah dokumentů, na rozdíl od relevance ji lze obtížně kvantifikovat.
      - question: Co udává koeficient přesnosti vyhledávání?
        answer: >-
          Je definován jako poměr počtu nalezených relevantních záznamů k
          celkovému počtu záznamů v rešerši.
      - question: Co udává koeficient úplnosti vyhledávání?
        answer: >-
          Je definován jako poměr počtu nalezených relevantních záznamů k počtu
          všech relevantních záznamů v databázi.
  - class: '14.10'
    name: Vyhledávání informací v prostředí internetu
    open: >-
      Jaká jsou rizika vyhledávání v prostředí internetu s ohledem na kvalitu
      výsledků vyhledávání?
    closed:
      - question: Jaké jsou dvě základní možnosti vyhledávání v prostředí internetu?
        answer: >-
          Formulace rešeršního dotazu a jeho realizace pomocí vyhledávačů,
          použití předmětového katalogu s pevnou hierarchickou strukturou.
      - question: Jaké jsou typy rešeršních dotazů v prostředí internetu?
        answer: >-
          1. navigační (hledá se konkrétní stránka), 2. informační (hledá se
          určitá informace), 3. transakční (provádí se konkrétní akce, např.
          nákup)
      - question: >-
          Na jakých principech je založeno hodnocení relevance výsledků
          vyhledávání při použití webových vyhledávačů?
        answer: >-
          Relevance je stanovována algoritmy, které zohledňují metadatový popis,
          frekvenci klíčových slov, vzájemné vazby a citovanost dokumentů apod.
      - question: >-
          Jaká očekávání jsou vkládána do sémantického webu s ohledem na věcné
          vyhledávání informací?
        answer: >-
          Sémantický web má na základě strukturace dokumentů, sémantických
          nástrojů a inteligentních agentů umožnit pojmové vyhledávání
          informací.
      - question: K čemu slouží RSS?
        answer: >-
          Jde o typ adresného rozšiřování informací, které slouží pro průběžné
          informování uživatele o oblasti jeho zájmu na konkrétním webu.
      - question: Co je to vortál?
        answer: >-
          Vortál je tematicky zaměřený portál, který danou problematiku pokrývá
          do hloubky.
      - question: Čím je hluboký (neviditelný) web klíčový pro vyhledávání informací?
        answer: >-
          Umožňuje přístup ke strukturovaným informačním zdrojům, které jsou na
          rozdíl od pramenů z povrchového webu obvykle validní a důvěryhodné.
      - question: Jakou roli hrají databázová centra?
        answer: >-
          Zpřístupňují desítky až stovky specializovaných databází a umožňují v
          nich sofistikovaně vyhledávat.
      - question: Jakým typem informačního zdroje je Google?
        answer: >-
          Žádným, Google není informační zdroj, ale  vyhledávač, pomocí něhož se
          vyhledává v dokumentech přístupných prostřednictvím internetu.
---
