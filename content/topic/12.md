---
layout: topic
class: 12
name: Právní aspekty informací
guarantorname: Pavla Kovářová
guarantorurl: /cs/osoba/2948
activities:
  act1: Najděte judikát k jednomu z řešených zákonů.
  act2: >-
    Navrhněte změny v konkrétním knihovním řádu, aby co nejlépe odpovídal
    aktuálním zákonným právům a povinnostem.
  act3: >-
    Požádejte o informaci povinný subjekt dle zákona 106/1999 Sb., o svobodném
    přístupu k informacím.
  act4: >-
    Vytvořte elektronickou vzdělávací prezentaci, kterou zveřejníte na
    internetu, abyste v souladu se zákonem použili různé formáty autorských děl
    (text, obrázky, grafy...).
literature:
  lit1: >-
    Zákon č. 121/2000 Sb., o právu autorském, o právech souvisejících s právem
    autorským a o změně některých zákonů, ve znění pozdějších předpisů.
  lit2: >-
    Zákon č. 110/2019 Sb., o zpracování osobních údajů, ve znění pozdějších
    předpisů
  lit3: >-
    DANIELISOVÁ, Tereza.*Knihovní zákon: komentář*. Praha: Wolters Kluwer, 2018.
    Komentáře Wolters Kluwer. ISBN 978-80-7598-156-1.
  lit4: >-
    POLČÁK, Radim, František KASL, Jakub MÍŠEK, Václav STUPKA, Tereza KYSELOVSKÁ
    a Matěj MYŠKA. *Právo informačních technologií*. Praha: Wolters Kluwer,
    2018. Právní monografie. ISBN 978-80-7598-045-8.
sets:
  - class: '12.1'
    closed:
      - answer: >-
          Datum, od kdy je zákon účinný, tedy lidé se jím musí řídit, jinak může
          být udělena sankce daná zákonem.
        question: Co znamená účinnost zákona?
      - answer: >-
          Datum, ke kterému je zákon vyhlášen a stává se součástí právního řádu,
          ale nemusí okamžitě být účinný (známa je úprava, ale nelze
          sankcionovat).
        question: Co znamená platnost zákona?
      - answer: >-
          Norma působí do doby před svou účinností, jedná se o výjimku, jinak
          norma působí vždy do budoucna.
        question: Co znamená retroaktivita normy?
      - answer: >-
          Zhodnocení dvou protichůdných práv ke stejné činnosti, kdy je
          zvažováno, které má být upřednostněno, pomocí třístupňového testu.
        question: Co znamená právní princip proporcionality?
      - answer: >-
          1. předpis vyšší právní síly (např. ústavní zákon před vyhláškou), 2.
          později účinný před starším, 3. zvláštní před obecnějším.
        question: 'Když dva zákony upravují stejnou událost jinak, který má přednost?'
      - answer: >-
          Soudní rozhodnutí s významem pro rozhodování podobných věcí, na rozdíl
          od precedentů v angloamerickém prostředí není pro soudce závazný.
        question: Co to je judikát?
      - answer: >-
          Zákon č. 121/2000 Sb., o právu autorském, o právech souvisejících s
          právem autorským a o změně některých zákonů (autorský zákon), ve znění
          zákona č. 50/2019 Sb. (záznam správně k 1. . 2020, případně jinak ve
          pozdějších předpisů)
        question: >-
          Jak vypadá bibliografický záznam aktuálního autorského zákona podle
          legislativních pravidel vlády?
    name: Základní právní principy
    open: Kde lze najít důvěryhodné informace o právním řešení konkrétní situace?
  - class: '12.2'
    closed:
      - answer: 'Bernská úmluva o autorském právu, pro ČR závazná od roku 1921.'
        question: >-
          Jak se nazývá mezinárodní úmluva z roku 1886, týkající se autorského
          práva, kterou ČR podepsala?
      - answer: >-
          Autorská práva jsou součástí duševního vlastnictví, vedle nich sem
          patří i průmyslové vlastnictví, např. patenty nebo ochranné známky.
        question: Jaký je vztah mezi duševním vlastnictvím a autorským právem?
      - answer: >-
          Vynálezy a patenty, užitné vzory, průmyslové vzory, ochranné známky,
          označení původu, konstrukční schémata polovodičových výrobků a další
        question: Co je předmětem průmyslového vlastnictví?
      - answer: >-
          World Intellectual Property Organization, česky Světová organizace
          duševního vlastnictví založená 1970.
        question: Co je to WIPO?
      - answer: >-
          Nevládní a nekomerční organizace, zastřešuje evropské národní
          knihovny, archivy a informační instituce pro zlepšování přístupu k
          informacím.
        question: >-
          Co je organizace EBLIDA (European Bureau of Library Information and
          Documentation Associations) a jaký je její hlavní cíl?
      - answer: 'Dílo, které bylo zveřejněno pod krycím jménem nebo uměleckou značkou.'
        question: Co to je pseudonymní dílo?
      - answer: >-
          Autorské dílo, u kterého dosud neuplynula doba ochrany majetkových
          autorských práv, ale nositel práv není znám.
        question: Co to je osiřelé dílo (orphan work)?
    name: Autorské právo v širších souvislostech
    open: >-
      Na internetu běžně přichází do kontaktu subjekty z více států. Čí právní
      úprava by byla při řešení konkrétního sporu v oblasti autorského práva
      rozhodující?
  - class: '12.3'
    closed:
      - answer: >-
          Zákon č. 121/2000 Sb., o právu autorském a právech souvisejících s
          právem autorským
        question: Který český zákon upravuje práva autora tvůrčího díla?
      - answer: >-
          Především autora, ale i např. výkonného umělce, výrobce zvukového
          záznamu, nakladatele, pořizovatele databáze a dalších (práva
          související).
        question: Čí práva upravuje autorský zákon (copyright act)?
      - answer: >-
          Práva a povinnosti autora a subjektů, kteří s autorským dílem
          nakládají.
        question: Co vymezuje autorské právo (copyright)?
      - answer: >-
          V českém prostředí ne. Autor není povinen svá práva vykonávat, ale
          vzdát se jich nemůže.
        question: Je možné vzdát se autorství díla?
      - answer: >-
          Výsledek tvůrčí činnosti autora vyjádřený v jakékoli objektivně
          vnímatelné podobě, trvale nebo dočasně.
        question: Co se rozumí dílem v kontextu autorského práva?
      - answer: >-
          Dílem je databáze, počítačový program, překlad, sborník. Není jím
          denní zpráva, myšlenka, objev a vědecká teorie.
        question: >-
          Co je dílem podle autorského zákona: databáze, denní zpráva, myšlenka,
          objev, počítačový program, překlad, sborník, vědecká teorie?
      - answer: >-
          Obě vytvořilo více autorů, ale u kolektivního tvoří celek, kdy části
          nejsou schopné samostatného použití, na rozdíl od díla souborného
          (např. sborník).
        question: Jaký je rozdíl mezi kolektivním a souborným dílem?
      - answer: 'Dílo, jehož majetková autorská práva již nejsou chráněna.'
        question: Co se rozumí pojmem volné dílo (work in public domain)?
    name: Autorský zákon
    open: 'Jak poznám, jestli je fotka nebo graf autorským dílem?'
  - class: '12.4'
    closed:
      - answer: >-
          Osobnostní práva (spojená výlučně s osobou autora) a majetková práva
          (majetkové nároky autora za užití díla).
        question: >-
          Jaké dva typy autorských práv ke stejnému dílu jsou zákonem
          definovány?
      - answer: >-
          Osobování si autorství, rozhodnutí, kde a jak bude dílo zveřejněno,
          nedotknutelnost díla. Nelze se jich vzdát, ani je převést.
        question: Co je obsahem osobnostních autorských práv?
      - answer: >-
          Zanikají okamžikem smrti autora, ale ani po ní si je nikdo nesmí
          nárokovat, např. osobovat si autorství k dílu.
        question: Jak dlouho trvají osobnostní autorská práva?
      - answer: >-
          Právo dílo užít (např. rozmnožování, půjčování nebo sdělování
          veřejnosti) a právo na odměnu pro autora za toto užití.
        question: Co je obsahem majetkových autorských práv?
      - answer: Trvají během života autora a 70 let po jeho smrti.
        question: Jak dlouho trvají majetková autorská práva autora literárního díla?
      - answer: >-
          Do autorského práva nezasahuje, kdo užije dílo, zhotoví si záznam,
          napodobeninu nebo rozmnoženinu, výhradně pro svou osobní potřebu.
        question: Co se rozumí volným užitím díla?
      - answer: >-
          Autorova osobnostní práva zůstávají nedotčena, majetková autorská
          práva vykonává zaměstnavatel.
        question: Kdo vlastní autorská práva k zaměstnaneckému dílu?
      - answer: >-
          Škola má právo bezúplatně využít k vlastní vnitřní potřebě dílo
          studenta, ale osobnostní i majetková práva patří autoru - studentovi.
        question: Kdo je nositelem autorských práv pro školní dílo?
    name: Autorská práva
    open: >-
      Líbí se mi část databáze jedné organizace a ráda bych ji převzala. Kdo mi
      k tomu musí dát souhlas?
  - class: '12.5'
    closed:
      - answer: >-
          Smlouva, kterou nositel autorských práv poskytuje nabyvateli oprávnění
          k výkonu práva dílo užít, součástí mohou být specifikace podmínek.
        question: 'Co to je licenční smlouva (licence, licence agreement)?'
      - answer: >-
          Výhradní (autor nesmí poskytnout licenci třetí osobě a je obvykle
          povinen se i sám zdržet výkonu práva užít dílo způsobem, ke kterému
          licenci udělil) a nevýhradní.
        question: >-
          Jaké jsou dva základní druhy licenčních smluv z hlediska práv
          nabyvatele?
      - answer: >-
          Zákonem stanovená výjimka, nahrazující svolení autora k užití díla a
          nepřiznávající autorovi žádnou odměnu, např. citace, zpravodajství
          apod.
        question: Co to je bezúplatná zákonná licence (gratuituous legal licences)?
      - answer: 'Citovat pouze v odůvodněné míře a vždy uvést autora, název a pramen.'
        question: Co je nutno splnit při citaci díla podle autorského zákona?
      - answer: >-
          Knihovny, archivy, muzea, galerie, školy a vysoké školy, nevýdělečné
          školské a vzdělávací instituce.
        question: Na které instituce se vztahuje knihovní licence?
      - answer: >-
          Za užití díla je potřeba autorovi nebo kolektivnímu správci platit
          odměnu, např. kopírování v knihovně (rozmnožování na papír).
        question: Co je úplatná zákonná licence?
      - answer: >-
          Pro oprávněné osoby vytvořit rozmnoženinu díla, rozšiřovat ji,
          půjčovat a sdělovat, ale bez jakéhokoli prospěchu. Případně pro osoby
          se zrakovým nebo sluchovým postižením ji i upravit.
        question: Co umožňuje licence pro osoby se zdravotním postižením?
      - answer: >-
          Jedná se o bezúplatnou zákonnou licenci umožňující přebírání článků a
          zpráv mezi médii, zveřejňování projektů apod., je nutné citovat zdroj.
        question: Co je obsahem zpravodajské licence (reporting licence)?
    name: Licence
    open: >-
      Jaké různé činnosti pro zpřístupnění fondu uživatelům knihovny umožňují
      bezúplatné zákonné licence?
  - class: '12.6'
    closed:
      - answer: 'Dilia, GESTOR, Intergram, OAZA, OOA-S a OSA.'
        question: Vyjmenujte alespoň tři kolektivní správce působící v České republice.
      - answer: >-
          Autory děl literárních, dramatických, hudebně dramatických,
          choreografických a pantomimických, scénické hudby pro ně a dabingové
          režiséry.
        question: Koho primárně zastupuje kolektivní správce Dilia?
      - answer: >-
          Autory hudebních děl s textem nebo bez textu, tj. hudební skladatele a
          textaře.
        question: Koho primárně zastupuje kolektivní správce OSA?
      - answer: >-
          Zastupuje autory a umělce při vymáhání jejich práv, udílí sankce za
          porušení práv a vybírá a přerozděluje odměny za užití děl.
        question: Co je předmětem činnosti kolektivního správce autorských práv?
      - answer: Národní knihovna.
        question: >-
          Kdo zastupuje knihovny při jednání o licencích s kolektivními správci
          autorských práv?
      - answer: >-
          Přísluší mu část poplatků, ale k jejich získání je nutné se u
          kolektivního správce registrovat, tato aktivita musí být iniciována
          autorem.
        question: >-
          Když autor vytvoří autorské dílo, získá tím část poplatků vybraných
          příslušným kolektivním správcem?
      - answer: >-
          Za každé kopírovací zařízení, za každou barevnou a černobílou kopii a
          za každou elektronickou kopii literárního díla.
        question: Za co odvádí knihovna náhrady autorům přes kolektivního správce Dilia?
    name: Kolektivní správa autorských práv
    open: Proč bych měla kontaktovat kolektivního správce autorských práv?
  - class: '12.7'
    closed:
      - answer: >-
          Prvním prodejem se u klasické knihy vyčerpá právo na rozšiřování, lze
          proto knihu např. dál prodat, to neplatí u e-knih bez hmotného nosiče
          (tj. nakoupené přímo se čtečkou).
        question: >-
          Jaký je rozdíl při prodeji mezi klasickou knihou a e-knihou z pohledu
          autorského práva?
      - answer: Jako dílo literární.
        question: >-
          Jako jaké dílo je chráněn z hlediska autorských práv počítačový
          program?
      - answer: >-
          Ne, pokud nebyla uzavřena licenční smlouva s distributorem, ve které
          je ukotvena další možnost postoupení práva.
        question: >-
          Je možné prodat čtečku s e-knihami, které do ní byly zakoupeny během
          užívání?
      - answer: >-
          Ne, knihovna může díky knihovní licenci zpřístupnit elektronickou
          rozmnoženinu díla ve fondu, ale jen ve své budově a bez možného
          rozmnožení.
        question: >-
          Je možné si stáhnout v knihovně digitalizovanou knihu z fondu
          (e-prezenčka) a odnést si takovou kopii z knihovny domů? Proč?
      - answer: >-
          Soubor nezávislých děl, údajů nebo jiných prvků, systematicky nebo
          metodicky uspořádaných a individuálně elektronicky nebo jinak
          přístupných.
        question: Co se rozumí databází dle autorského zákona?
      - answer: >-
          Pořizovateli databáze, který uspořádal toto souborné dílo, nebo k tomu
          dal podnět. Nedotčena tím zůstávají práva autorů děl v databázi.
        question: Komu patří autorské právo k databázi?
      - answer: '15 let, při každém významném vkladu se znovu počítá délka 15 let.'
        question: >-
          Jak dlouho trvá zvláštní právo pořizovatele databáze od jejího
          pořízení?
      - answer: >-
          Pro kopie z hmotných nosičů platí úplatná zákonná licence, která
          stanovuje výši poplatku, u elektronických je stanovuje kolektivní
          smlouva.
        question: >-
          Proč je v rámci elektronického dodávání dokumentů v knihovně vytváření
          tiskových kopií z hmotných děl levnější než z elektronických?
    name: Autorská práva v elektronickém prostředí
    open: Jak můžu používat cizí autorská díla na své webové stránce?
  - class: '12.8'
    closed:
      - answer: >-
          Provádí dozor nad dodržováním zákonných povinností při zpracování
          osobních údajů, vč. vedení registru správců, příjmu podnětů a
          konzultací.
        question: Co je náplní práce Úřadu pro ochranu osobních údajů?
      - answer: >-
          Informace nebo soubor informací idenfitikující konkrétního člověka,
          např. rodné číslo nebo soubor celé jméno + datum narození + adresa.
        question: Jaké informace se rozumí pod pojmem osobní údaj (personal data)?
      - answer: >-
          Práva a povinnosti jsou definovány v obecném nařízení o ochraně
          osobních údajů, zákon pouze doplňuje výjimky a některé oblasti, které
          nařízení umožňuje státům definovat podle sebe (v daných limitech).
        question: 'Jaký je vztah zákona o zpracování osobních údajů a tzv. GDPR? '
      - answer: >-
          Plnění smlouvy, plnění právní povinnosti, plnění úkolu prováděného ve
          veřejném zájmu nebo při výkonu veřejné moci, oprávněný zájem, ochrana
          životně důležitých zájmů subjektu údajů nebo jiné fyzické osoby,
          souhlas se zpracováním osobních údajů
        question: 'Vyjmenujte alespoň čtyři právní důvody pro zpracování osobních údajů. '
      - answer: >-
          Správce (provozovatel knihovny) určuje účel a prostředky zpracování
          osobních údajů, provádí zpracování a zodpovídá za ně. Zpracováním může
          pověřit zpracovatele (např. poskytovatel automatizovaného knihovníci
          systému; není to zaměstnanec knihovny).
        question: >-
          Jaký je rozdíl mezi správcem a zpracovatelem osobních údajů a kdo jím
          je v případě knihovny?
      - answer: >-
          Především poskytování informací a poradenství správci či zpracovateli
          (včetně zaměstnanců), dále monitorování souladu zpracování s právními
          předpisy, vypracovávání záznamů o zpracování a spolupráce s ÚOOÚ.
        question: Jaké jsou úkoly pověřence pro ochranu osobních údajů?
      - answer: >-
          Právo na informace o zpracování, právo na přístup k osobním údajům,
          právo na opravu, resp. doplnění, právo na výmaz, právo na omezení
          zpracování, právo na přenositelnost údajů, právo vznést námitku, právo
          nebýt předmětem automatizovaného individuálního rozhodování s právními
          či obdobnými účinky (včetně profilování).
        question: >-
          Uveďte alespoň pět základních práv subjektu údajů při zpracování jeho
          osobních údajů.
      - answer: >-
          Pouze po dobu, která je nezbytně nutná k účelu jejich zpracování (v
          souladu s právními důvody).
        question: Jak dlouho může správce osobních údajů tyto údaje uchovávat?
    name: Osobní údaje
    open: >-
      V jaké situaci má přednost ochrana osobních údajů a v jaké svobodný
      přístup k informacím?
  - class: '12.9'
    closed:
      - answer: >-
          1919 o veřejných knihovnách obecních, 1959 o jednotné soustavě
          knihoven, 2001 o knihovnách a podmínkách provozování VKIS.
        question: >-
          Kterým zákonům se říká první, druhý a třetí knihovnický zákon a kdy
          byly přijaty?
      - answer: >-
          Zařízení, kde jsou rovným způsobem všem bez rozdílu poskytovány
          veřejné knihovnické a informační služby a které je zapsáno v evidenci
          MK ČR.
        question: Co se rozumí dle knihovního zákona pod pojmem knihovna (library)?
      - answer: >-
          Národní knihovna, Knihovna a tiskárna pro nevidomé K. E. Macana, MZK,
          krajské, základní a specializované knihovny.
        question: Které knihovny tvoří systém knihoven ČR dle knihovního zákona?
      - answer: >-
          Univerzální, historický (dokumenty jedinečné nebo vzniklé před 1860),
          konzervační (z povinného výtisku) a specializovaný.
        question: Jaké typy fondu mohou knihovny spravovat?
      - answer: >-
          Poradenské, vzdělávací a koordinační služby, budování a zápůjčky
          výměnných fondů a další nezbytné činnosti k rozvoji knihoven a jejich
          veřejných knihovnických a informačních služeb.
        question: Co to jsou regionální funkce knihovny (regional functions of library)?
      - answer: >-
          Ano, ale pouze při MVS formou reprografické kopie nebo mezinárodní
          MVS, a to jen do výše nákladů.
        question: >-
          Může si knihovna účtovat poplatek za poskytnutí meziknihovní výpůjční
          služby?
      - answer: >-
          Ne, bezplatný přístup k internetu je jednou z položek veřejných
          knihovnických a informačních služeb dle knihovního zákona.
        question: Může knihovna účtovat poplatek za přístup na internet?
    name: Knihovní zákon
    open: >-
      Jak může knihovna v souladu se zákonem nabízet různým lidem stejnou službu
      za jiných podmínek?
  - class: '12.10'
    closed:
      - answer: >-
          Občanský zákoník zakazuje přenechat zapůjčenou věc jiné osobě, tedy
          například kamarádce. Matce ji půjčit mohu, protože se jedná o osobu
          blízkou.
        question: >-
          Mohu na svou registraci v knihovně zapůjčit knihy pro svou matku a pro
          svou kamarádku?
      - answer: >-
          Nelze se zprostit náhrady škody, byly věci odloženy na místě pro to
          určeném. Pokud knihovna takové místo nemá, je zodpovědná za věci v
          celém svém prostoru.
        question: >-
          Je knihovna zodpovědná za věci uživatele, pokud jasně informuje
          cedulemi "za odložené věci se neručí"?
      - answer: >-
          Zákon preferuje uvedení do původního stavu (tj. donesu do knihovny
          nový výtisk stejné knihy a zaplatím za nové zpracování pro zařazení do
          fondu). Druhou možností je peněžní náhrada (škoda + ušlý zisk).
        question: >-
          Pokud ztratím vypůjčenou knihu, jak podle občankého zákoníku nahradím
          škodu?
      - answer: >-
          Výše odpovídá ceně obvyklé v době poškození (tedy ne pořizovací) se
          zohledněním nákladů na obnovení či nahrazení.
        question: >-
          Jak se vypočítá výše náhrady škody za poškozenou nebo ztracenou knihu
          z knihovny?
      - answer: >-
          Ano, ale pouze v případě, že se jednalo o radu nebo informaci za
          odměnu (placenou) v oblasti jeho odbornosti, pak tato náhrada náleží i
          při neúmyslném poškození (jinak jen při úmyslném).
        question: >-
          Pokud knihovník poradí uživateli v rámci svého zaměstnání a tomuto
          uživateli vznikne škoda kvůli neúplnosti či nesprávnosti této
          informace, musí knihovník nahradit škodu?
      - answer: >-
          Ano, například zveřejněním na webu (uživatel musí mít snadnou možnost
          se s novou úpravou seznámit). Současně ale uživatel má právo novou
          úpravu odmítnout do měsíce od zveřejnění.
        question: >-
          Může knihovna jednostranně upravovat knihovní řád (např. ceník), aniž
          by uživatel musel znovu podepsat souhlas s jeho ustanoveními?
      - answer: >-
          Pokud knihu přebírá knihovník, musí poškození zjistit a řešit ihned
          při vrácení, jinak už nelze náhradu nárokovat. Při vracení jinou
          formou (poštou, biblioboxem apod.) je nutné řešit vše ihned při
          zjištění, a to nejpozději do 15 dní od vrácení.
        question: >-
          Pokud knihovna týden po vrácení knihy zjistí, že ji poslední uživatel
          během výpůjčky poškodil, jak může nárokovat náhradu škody?
    name: Občanský zákoník ve vztahu ke knihovnímu zákonu
    open: >-
      Proč musí knihovna zohledňovat při zajišťování svých služeb právní úpravu
      v občanském zákoníku?
  - class: '12.11'
    closed:
      - answer: >-
          Listina základních práv a svobod, zákon o svobodném přístupu k
          informacím, zákon o právu na informace o životním prostředí a další
        question: Které zákony garantují svobodný přístup k informacím?
      - answer: >-
          Podle zákona 106/1999 Sb. je 15 dnů od přijetí žádosti nebo jejího
          doplnění, podle zákona 123/1998 Sb. je 30 dní.
        question: Jaká je zákonná lhůta pro vyřízení žádosti o poskytnutí informace?
      - answer: >-
          Státní orgány, územní samosprávné celky a jejich orgány a veřejné
          instituce, dále subjekty pověřené rozhodováním v oblasti veřejné
          správy.
        question: >-
          Které povinné subjekty dle zákona o svobodném přístupu k informacím
          mají povinnost poskytovat informace vztahující se k jejich působnosti?
      - answer: >-
          Ústně, písemně nebo elektronicky, v případě nespokojenosti s ústní
          odpovědí má následovat písemná či elektronická žádost.
        question: Jakými formami lze žádat o informaci dle zákona 106/1999 Sb.?
      - answer: >-
          Ano, ale jen pokud je nutné na zpracování informace vynaložit nadměrné
          úsilí, poplatek může dosahovat maximálně výše nákladů na zpracování.
        question: Je možné žádat o poplatek za poskytnutí informací dle zákona?
      - answer: >-
          Po 15 dnech je nutné odpověď zveřejnit na internetu (obvykle web
          instituce), pokud to nevylučuje princip proporcionality (např. platy).
        question: >-
          Kde je možné najít odpovědi na dotazy o informacích, které položili
          různí lidé stejné insituci?
      - answer: >-
          Pokud nebrání jiný zákon, poskytne: manažerský plat, základní osobní
          údaje příjemce veřejných prostředků, zveřejněná informace (po
          urgenci).
        question: >-
          Kterou informaci povinný subjekt poskytne: manažerský plat, názor,
          základní osobní údaje příjemce veřejných prostředků, zveřejněná
          informace?
    name: Svobodný přístup k informacím
    open: Proč je potřeba zvláštní zákon o svobodném přístupu k informacím?
  - class: '12.12'
    closed:
      - answer: >-
          Služba na elektronickou individuální žádost poskytnutá opět
          elektronicky, zejména za účelem vyhledávání či zpřístupňování
          informací.
        question: >-
          Co se rozumí službou informační společnosti dle zákona č. 480/2004
          Sb.?
      - answer: >-
          Zejména internet, slovy zákona síť elektronických komunikací,
          elektronická komunikační zařízení a pošta apod.
        question: >-
          Co se rozumí elektronickými prostředky dle zákona o některých službách
          informační společnosti?
      - answer: >-
          Přenášení informací, automatické dočasné meziukládání informací a
          ukládání obsahu informací poskytnutých uživatelem.
        question: >-
          Odpovědnost za obsah jakých tří typů služeb informační společnosti
          definuje zákon č. 480/2004 Sb.?
      - answer: >-
          Ne, jedná se o služby podle zákona o elektonických komunikacích, tj.
          služba obvykle poskytovaná za úplatu, která spočívá zcela nebo
          převážně v přenosu signálů po sítích elektronických komunikací, včetně
          telekomunikačních služeb a přenosových služeb v sítích používaných pro
          rozhlasové a televizní vysílání a v sítích kabelové televize.
        question: >-
          Je poskytovatel připojení k internetu nebo mobilní operátor zodpovědný
          za své služby podle zákona o některých službách informační
          společnosti?
      - answer: Úřad pro ochranu osobních údajů.
        question: >-
          Který úřad dohlíží na dodržování povinností při šíření obchodních
          sdělení?
      - answer: >-
          Adresát udělil souhlas, je jasně a zřetelně označeno jako obchodní
          sdělení a neskrývá totožnost odesílatele, obsahuje platnou adresu pro
          odvolání souhlasu (jednoduše a zdarma).
        question: Za jakých podmínek je možné rozesílat elektronicky obchodní sdělení?
      - answer: >-
          Ano, obchodní sdělení je i vybízení k návštěvě webu, k přímé či
          nepřímé podpoře zboží, služeb nebo image podniku.
        question: >-
          Je považováno za obchodní sdělení i pouhé poslání odkazu na zboží, bez
          dalšího obsahu ve zprávě?
    name: Některé služby informační společnosti
    open: >-
      Co musí dělat Google, aby splňoval podmínky zákona o některých službách
      informační společnosti?
---
