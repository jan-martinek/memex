---
layout: topic
class: 12
name: ' Právní aspekty informací'
guarantorname: Pavla Kovářová
guarantorurl: /cs/osoba/2948
activities:
  - Najděte judikát k jednomu z řešených zákonů.
  - 'Zkuste navrhnout změny v konkrétním knihovním řádu, aby co nejlépe odpovídal zákonným povinnostem.'
  - Požádejte o informaci povinný subjekt.
  - 'Vytvořte elektronickou vzdělávací prezentaci, kterou zveřejníte na internetu, abyste v souladu se zákonem použili různé formáty autorských děl (text, obrázky, grafy...).'
literature:
  - 'Zákon č. 121/2000 Sb., o právu autorském, o právech souvisejících s právem autorským a o změně některých zákonů, ve znění pozdějších předpisů.'
  - 'Zákon č. 101/2000 Sb., o ochraně osobních údajů a o změně některých zákonů, ve znění pozdějších předpisů'
  - 'TELEC, Ivo a Pavel TŮMA. Autorské právo ; Průmyslová práva : autorský zákon, patenty, užitné a průmyslové vzory, vynálezy a zlepšovací návrhy, ochranné známky, ... : podle stavu k 27. 10. 2008. Ostrava: Sagit, 2008. 224 s. Edice: ÚZ ; č. 697. ISBN 978-80-7208-712-9.'
  - 'POLČÁK, Radim. Internet a proměny práva. Praha: Auditorium, 2012. 388 s. ISBN 9788087284223.'
sets:
  - class: '12.1'
    name: Základní právní principy
    open: Kde lze najít důvěryhodné informace o právním řešení konkrétní situace?
    closed:
      - question: Co znamená účinnost zákona?
        answer: 'Datum, od kdy je zákon účinný, tedy lidé se jím musí řídit, jinak může být udělena sankce daná zákonem.'
      - question: Co znamená platnost zákona?
        answer: 'Datum, ke kterému je zákon vyhlášen a stává se součástí právního řádu, ale nemusí okamžitě být účinný (známa je úprava, ale nelze sankcionovat).'
      - question: Co znamená retroaktivita normy?
        answer: 'Norma působí do doby před svou účinností, jedná se o výjimku, jinak norma působí vždy do budoucna.'
      - question: Co znamená právní princip proporcionality?
        answer: 'Zhodnocení dvou protichůdných práv ke stejné činnosti, kdy je zvažováno, které má být upřednostněno, pomocí třístupňového testu,'
      - question: 'Když dva zákony upravují stejnou událost jinak, který má přednost?'
        answer: '1. předpis vyšší právní síly (např. ústavní zákon před vyhláškou), 2. později účinný před starším, 3. zvláštní před obecnějším.'
      - question: Co to je judikát?
        answer: 'Soudní rozhodnutí s významem pro rozhodování podobných věcí, na rozdíl od precedentů v angloamerickém prostředí není pro soudce závazný.'
      - question: Jak vypadá bibliografický záznam aktuálního zákona o ochraně osobních údajů podle legislativních pravidel vlády?
        answer: 'Zákon č. 101/2000 Sb., o ochraně osobních údajů a o změně některých zákonů, ve znění pozdějších předpisů'
  - class: '12.2'
    name: Mezinárodní autorské právo
    open: Na internetu běžně přichází do kontaktu subjekty z více států. Čí právní úprava by byla v konkrétní situaci rozhodující?
    closed:
      - question: 'Jak se nazývá mezinárodní úmluva z roku 1886, týkající se autorského práva, kterou ČR podepsala?'
        answer: 'Bernská úmluva o autorském právu, pro ČR závazná od roku 1921.'
      - question: Jaký je vztah mezi duševním vlastnictvím a autorským právem?
        answer: 'Autorská práva jsou součástí duševního vlastnictví, vedle nich sem patří i průmyslové vlastnictví, např. patenty nebo ochranné známky.'
      - question: Co je předmětem průmyslového vlastnictví?
        answer: 'Vynálezy a užitné vzory, průmyslové vzory, ochranné známky a označení původu, konstrukční schémata polovodičových výrobků a další.'
      - question: Co je to WIPO?
        answer: 'World Intellectual Property Organization, česky Světová organizace duševního vlastnictví založená 1970.'
      - question: Co je cílem organizace EBLIDA (European Bureau of Library Information and Documentation Associations)?
        answer: 'Nevládní a nekomerční organizace, zastřešuje evropské národní knihovny, archivy a informační instituce pro zlepšování přístupu k informacím.'
      - question: Co to je pseudonymní dílo?
        answer: 'Dílo, které bylo zveřejněno pod krycím jménem nebo uměleckou značkou.'
      - question: Co to je osiřelé dílo (orphan work)?
        answer: 'Autorské dílo, u kterého dosud neuplynula doba ochrany majetkových autorských práv, ale nositel práv není znám.'
  - class: '12.3'
    name: Autorský zákon
    open: 'Jak poznám, jestli je fotka nebo statistický graf autorským dílem?'
    closed:
      - question: Který český zákon upravuje práva autora tvůrčího díla?
        answer: 'Zákon č. 121/2000 Sb., o právu autorském a právech souvisejících s právem autorským'
      - question: Čí práva upravuje autorský zákon (copyright act)? 
        answer: 'Především autora, ale i např. výkonného umělce, výrobce zvukového záznamu, nakladatele, pořizovatele databáze apod. (práva související).'
      - question: Co vymezuje autorské právo (copyright)? 
        answer: 'Práva a povinnosti autora a subjektů, kteří s autorským dílem nakládají.'
      - question: Je možné vzdát se autorství díla?
        answer: 'Ne, autor není povinen svá práva vykonávat, ale vzdát se jich nemůže.'
      - question: Co se rozumí dílem v prostředí autorského práva?
        answer: 'Výsledek tvůrčí činnosti autora vyjádřený v jakékoli objektivně vnímatelné podobě, trvale nebo dočasně.'
      - question: 'Co je dílem podle autorského zákona: databáze, denní zpráva, myšlenka, objev, počítačový program, překlad, sborník, vědecká teorie?'
        answer: 'Dílem je databáze, počítačový program, překlad, sborník. Není jím denní zpráva, myšlenka, objev a vědecká teorie.'
      - question: Jaký je rozdíl mezi kolektivním a souborným dílem?
        answer: 'Obě vytvořilo více autorů, ale u kolektivního tvoří celek, kdy části nejsou schopné samostatného použití, na rozdíl od díla souborného.'
      - question: Co se rozumí pojmem volné dílo (work in public domain)? 
        answer: 'Dílo, jehož majetková autorská práva již nejsou chráněna.'
  - class: '12.4'
    name: Autorská práva
    open: Líbí se mi část databáze jedné organizace a ráda bych ji převzala. Kdo mi k tomu musí dát souhlas?
    closed:
      - question: Jaké dva typy autorských práv ke stejnému dílu jsou zákonem definovány?
        answer: Osobnostní práva (spojená výlučně s osobou autora) a majetková práva (majetkové nároky autora za užití díla).
      - question: Co je obsahem osobnostních autorských práv?
        answer: 'Osobování si autorství, rozhodnutí, kde a jak bude dílo zveřejněno, nedotknutelnost díla. Nelze se jej vzdát, ani převést.'
      - question: Jak dlouho trvají osobnostní autorská práva?
        answer: 'Zanikají okamžikem smrti autora, ale ani po ní si je nikdo nesmí nárokovat, např. osobovat si autorství k dílu.'
      - question: Co je obsahem majetkových autorských práv?
        answer: 'Právo dílo užít (např. rozmnožování, půjčování nebo sdělování veřejnosti) a právo na odměnu pro autora za toto užití.'
      - question: Jak dlouho trvají majetková autorská práva autora literárního díla?
        answer: Trvají během života autora a 70 let po jeho smrti.
      - question: Co se rozumí volným užitím díla?
        answer: 'Do autorského práva nezasahuje, kdo užije dílo, zhotoví si záznam, napodobeninu nebo rozmnoženinu, výhradně pro svou osobní potřebu.'
      - question: Kdo vlastní autorská práva k zaměstnaneckému dílu?
        answer: 'Autorova osobnostní práva zůstávají nedotčena, majetková autorská práva vykonává zaměstnavatel.'
      - question: Kdo je nositelem autorských práv pro školní dílo?
        answer: 'Škola má právo bezúplatně využít k vlastní vnitřní potřebě dílo studenta, ale osobnostní i majetková práva patří autoru - studentovi.'
  - class: '12.5'
    name: Licence
    open: Jaké různé kroky pro zpřístupnění fondu uživatelům knihovny umožňují bezúplatné zákonné licence?
    closed:
      - question: 'Co to je licenční smlouva (licence, licence agreement)?'
        answer: 'Smlouva, kterou nositel autorských práv poskytuje nabyvateli oprávnění k výkonu práva dílo užít, součástí mohou být specifikace podmínek.'
      - question: Jaké jsou dva základní druhy licenčních smluv?
        answer: Výhradní a nevýhradní.
      - question: Co to je bezúplatná zákonná licence (gratuituous legal licences)? 
        answer: 'Zákonem stanovená výjimka, nahrazující svolení autora k užití díla a nepřiznávající autorovi žádnou odměnu, např. citace, zpravodajství apod.'
      - question: Co je nutno splnit při citaci díla podle autorského zákona?
        answer: 'Citovat pouze v odůvodněné míře a vždy uvést autora, název a pramen.'
      - question: Na které instituce se vztahuje knihovní licence?
        answer: 'Knihovny, archivy, muzea, galerie, školy a vysoké školy, nevýdělečné školské a vzdělávací instituce.'
      - question: Co je úplatná zákonná licence?
        answer: 'Za užití díla je potřeba autorovi nebo kolektivnímu správci platit odměnu, např. kopírování v knihovně (rozmnožování na papír).'
      - question: Jak výhradní licenční smlouva omezuje práva autora díla (exclusive licence)? 
        answer: 'Autor nesmí poskytnout licenci třetí osobě a je obvykle povinen se i sám zdržet výkonu práva užít dílo způsobem, ke kterému licenci udělil.'
      - question: Co je obsahem zpravodajské licence (reporting licence)? 
        answer: 'Jedná se o bezúplatnou zákonnou licenci umožňující přebírání článků a zpráv mezi médii, zveřejňování projektů apod., je nutné citovat zdroj.'
  - class: '12.6'
    name: Kolektivní správa autorských práv
    open: Proč bych měla kontaktovat kolektivního správce autorských práv?
    closed:
      - question: Vyjmenujte alespoň tři kolektivní správce působící v České republice.
        answer: 'Dilia, GESTOR, Intergram, OAZA, OOA-S a OSA.'
      - question: Koho zastupuje kolektivní správce Dilia?
        answer: 'Autory děl literárních, dramatických, hudebně dramatických, choreografických a pantomimických, scénické hudby pro ně a dabingové režiséry.'
      - question: Koho zastupuje kolektivní správce OSA?
        answer: 'Autory hudebních děl s textem nebo bez textu, tj. hudební skladatele a textaře.'
      - question: Co je předmětem činnosti kolektivního správce autorských práv?
        answer: 'Zastupuje autory a umělce při vymáhání jejich práv, udílí sankce za porušení práv a vybírá a přerozděluje odměny za užití děl.'
      - question: Kdo zastupuje knihovny při jednání o licencích s kolektivními správci autorských práv?
        answer: Národní knihovna.
      - question: 'Když autor vytvoří autorské dílo, získá tím část poplatků vybraných příslušným kolektivním správcem?'
        answer: 'Přísluší mu část poplatků, ale k jejich získání je nutné se u kolektivního správce registrovat, tato aktivita musí být iniciována autorem.'
      - question: Za co odvádí knihovna náhrady autorům přes kolektivního správce Dilia?
        answer: 'Za každé kopírovací zařízení, za každou barevnou a černobílou kopii a za každou elektronickou kopii literárního díla.'
  - class: '12.7'
    name: Autorská práva v elektronickém prostředí
    open: Jak můžu používat cizí autorská díla na své webové stránce?
    closed:
      - question: Jaký je rozdíl při prodeji mezi klasickou knihou a e-knihou z pohledu autorského práva?
        answer: 'Prvním prodejem se u klasické knihy vyčerpá právo na rozšiřování, lze proto knihu např. dál prodat, to neplatí u e-knih bez hmotného nosiče.'
      - question: Jako jaké dílo je chráněn z hlediska autorských práv počítačový program?
        answer: Jako dílo literární.
      - question: 'Je možné prodat čtečku s e-knihami, které do ní byly zakoupeny během užívání?'
        answer: 'Ne, pokud nebyla uzavřena licenční smlouva s distributorem, ve které je ukotvena další možnost postoupení práva.'
      - question: Je možné si stáhnout v knihovně digitalizovanou knihu z fondu (e-prezenčka) a odnést si takovou kopii z knihovny domů? Proč?
        answer: 'Ne, knihovna může díky knihovní licenci zpřístupnit elektronickou rozmnoženinu díla ve fondu, ale jen ve své budově a bez možného rozmnožení.'
      - question: Co se rozumí databází dle autorského zákona?
        answer: 'Soubor nezávislých děl, údajů nebo jiných prvků, systematicky nebo metodicky uspořádaných a individuálně elektronicky nebo jinak přístupných.'
      - question: Komu patří autorské právo k databázi?
        answer: 'Pořizovateli databáze, který uspořádal toto souborné dílo, nebo k tomu dal podnět. Nedotčena tím zůstávají práva autorů děl v databázi.'
      - question: Jak dlouho trvá zvláštní právo pořizovatele databáze od jejího pořízení?
        answer: '15 let, při každém významném vkladu se znovu počítá délka 15 let.'
      - question: Proč je v rámci elektronického dodávání dokumentů v knihovně vytváření tiskových kopií z hmotných děl levnější než z elektronických?
        answer: 'Pro kopie z hmotných nosičů platí úplatná zákonná licence, která stanovuje výši poplatku, u elektronických je stanovuje kolektivní smlouva.'
  - class: '12.8'
    name: Osobní údaje
    open: V jaké situaci má přednost ochrana osobních údajů a v jaké svobodný přístup k informacím?
    closed:
      - question: Co je náplní práce Úřadu pro ochranu osobních údajů?
        answer: 'Provádí dozor nad dodržováním zákonných povinností při zpracování osobních údajů, vč. vedení registru správců, příjmu podnětů a konzultací.'
      - question: Jaké informace se rozumí pod pojmem osobní údaj (personal data)? 
        answer: 'Informace nebo soubor informací idenfitikující konkrétního člověka, např. rodné číslo nebo soubor celé jméno + datum narození + adresa.'
      - question: Jaké údaje jsou klasifikovány jako citlivé údaje (sensitive data)? 
        answer: 'Osobní údaje s vyšší mírou zneužitelnosti, zejména diskriminací, např. náboženství, odsouzení za trestný čin, a dále biometrické údaje.'
      - question: Které informace jsou dle zákona o ochraně osobních údajů označeny jako anonymní?
        answer: 'Údaje, které nelze vztáhnout k určenému nebo určitelnému subjektu údajů.'
      - question: Jaký je rozdíl mezi správcem a zpracovatelem osobních údajů?
        answer: 'Správce určuje účel a prostředky zpracování osobních údajů, provádí zpracování a zodpovídá za ně, zpracováním může pověřit zpracovatele.'
      - question: 'O čem musí být subjekt údajů informován, uděluje-li souhlas ke zpracování svých osobních údajů?'
        answer: 'Pro jaký účel zpracování a k jakým údajům je souhlas dáván, komu a na jak dlouho, jakými prostředky a způsoby dojde ke zpracování údajů.'
      - question: Na jaké nakládání s osobními údaji se nevztahuje zákon o ochraně osobních údajů?
        answer: 'Nahodilé shromažďování bez dalšího zpracování, zpracování fyzickou osobou pro osobní potřebu nebo plnění povinností dle zvláštních zákonů.'
      - question: Jak dlouho může správce osobních údajů tyto údaje uchovávat?
        answer: 'Pouze po dobu, která je nezbytně nutná k účelu jejich zpracování, déle jen pro státní statistické služby, pro účely vědecké a archivnictví.'
  - class: '12.9'
    name: Knihovní zákon
    open: Jak může knihovna v souladu se zákonem nabízet různým lidem stejnou službu za jiných podmínek?
    closed:
      - question: 'Kterým zákonům se říká první, druhý a třetí knihovnický zákon a kdy byly přijaty?'
        answer: '1919 o veřejných knihovnách obecních, 1959 o jednotné soustavě knihoven, 2001 o knihovnách a podmínkách provozování VKIS.'
      - question: Co se rozumí dle knihovního zákona pod pojmem knihovna (library)? 
        answer: 'Zařízení, kde jsou rovným způsobem všem bez rozdílu poskytovány veřejné knihovnické a informační služby a které je zapsáno v evidenci MK ČR.'
      - question: Které knihovny tvoří systém knihoven ČR dle knihovního zákona?
        answer: 'Národní knihovna, Knihovna a tiskárna pro nevidomé K. E. Macana, MZK, krajské, základní a specializované knihovny.'
      - question: Jak se kontrolují evidenční záznamy knihovního fondu?
        answer: 'Pravidelnou revizí knihovního fondu, která se koná v zákonem daných intervalech dle velikosti fondu.'
        answer: 'Univerzální, historický (dokumenty jedinečné nebo vzniklé před 1860), konzervační (z povinného výtisku) a specializovaný.'
      - question: Co to jsou regionální funkce knihovny (regional functions of library)? 
        answer: 'Poradenské, vzdělávací a koordinační služby poskytované základním knihovnám, tvorba a půjčování výměnných fondů.'
      - question: Může si knihovna účtovat poplatek za poskytnutí meziknihovní výpůjční služby?
        answer: 'Ano, ale pouze při MVS formou reprografické kopie nebo mezinárodní MVS, a to jen do výše nákladů.'
      - question: Může knihovna účtovat poplatek za přístup na internet?
        answer: 'Ne, bezplatný přístup k internetu je jednou z položek veřejných knihovnických a informačních služeb dle knihovního zákona.'
  - class: '12.10'
    name: Archivnictví
    open: Jak souvisí spisová služba a archivnictví?
    closed:
      - question: Jak se liší archiválie a dokumenty dle zákona č. 499/2004 Sb. (archival document)? 
        answer: 'Archiválie jsou jen ty dokumenty, které byly vybrané k trvalému uchování ve veřejném zájmu, kvůli jejich hodnotě (obsah, původ, forma apod.).'
      - question: Do jakých archiválií umožňuje nahlížet zákon o archivnictví?
        answer: 'Archiválie starší 30 let, zveřejněné, nebo vzniklé z působnosti státní bezpečnosti před rokem 1989.'
      - question: Které ministerstvo je odpovědné za oblast archivnictví?
        answer: Ministerstvo vnitra České republiky. 
      - question: Které činnosti zahrnuje péče o archiválie?
        answer: 'Jejich výběr, evidenci, ochranu, archivní zpracování, uložení a zpřístupnění'
      - question: 'Co se může stát archiválií: elektronický dokument, kronika, matrika, pečetidlo, razítko, tištěný dokument?'
        answer: 'Vše z uvedeného, zákon č. 499/2004 Sb. se vztahuje na  dokumenty v libovolné formě, tj. tradiční, elektronické i hmotné.'
      - question: Co je výkon spisové služby?
        answer: 'Zajištění odborné správy dokumentů z činnosti původce, od příjmu a evidence, přes vyřizování a ukládání, po vyřazování ve skartačním řízení.'
      - question: Kdo je povinen vést spisovou službu?
        answer: 'Zákonem stanovení veřejnoprávní původci, např. organizační složky státu, státní příspěvkové organizace, státní podniky, vysoké školy atd.'
  - class: '12.11'
    name: Svobodný přístup k informacím
    open: Proč je potřeba zvláštní zákon o svobodném přístupu k informacím?
    closed:
      - question: Které zákony garantují svobodný přístup k informacím?
        answer: 'Listina základních práv a svobod, zákon o svobodném přístupu k informacím, zákon o právu na informace, zákon o životním prostředí a další'
      - question: Jaká je zákonná lhůta pro vyřízení žádosti o poskytnutí informace?
        answer: 'Podle zákona 106/1999 Sb. je 15 dnů od přijetí žádosti nebo jejího doplnění, podle zákona 123/1998 Sb. je 30 dní.'
      - question: Které povinné subjekty dle zákona o svobodném přístupu k informacím mají povinnost poskytovat informace vztahující se k jejich působnosti?
        answer: 'Státní orgány, územní samosprávné celky a jejich orgány a veřejné instituce, dále subjekty pověřené rozhodováním v oblasti veřejné správy.'
      - question: Jakými formami lze žádat o informaci dle zákona 106/1999 Sb.?
        answer: 'Ústně, písemně nebo elektronicky, v případě nespokojenosti s ústní odpovědí má následovat písemná či elektronická žádost.'
      - question: Je možné žádat o poplatek za poskytnutí informací dle zákona?
        answer: 'Ano, ale jen pokud je nutné na zpracování informace vynaložit nadměrné úsilí, poplatek může dosahovat maximálně výše nákladů na zpracování.'
      - question: 'Kde je možné najít odpovědi na dotazy o informacích, které položili různí lidé stejné insituci?'
        answer: 'Po 15 dnech je nutné odpověď zveřejnit na internetu (obvykle web instituce), pokud to nevylučuje princip proporcionality (např. platy).'
      - question: 'Kterou informaci povinný subjekt poskytne: manažerský plat, názor, základní osobní údaje příjemce veřejných prostředků, zveřejněná informace?'
        answer: 'Pokud nebrání jiný zákon, poskytne: manažerský plat, základní osobní údaje příjemce veřejných prostředků, zveřejněná informace (po urgenci).'
  - class: '12.12'
    name: Některé služby informační společnosti
    open: 'Co musí dělat Google, aby splňoval podmínky zákona o některých službách informační společnosti?'
    closed:
      - question: Co se rozumí službou informační společnosti dle zákona č. 480/2004 Sb.?
        answer: 'Služba na elektronickou individuální žádost poskytnutá opět elektronicky, zejména za účelem vyhledávání či zpřístupňování informací.'
      - question: Co se rozumí elektronickými prostředky dle zákona o některých službách informační společnosti?
        answer: 'Zejména internet, slovy zákona síť elektronických komunikací, elektronická komunikační zařízení a pošta apod.'
      - question: Odpovědnost za obsah jakých tří typů služeb informační společnosti definuje zákon č. 480/2004 Sb.?
        answer: 'Přenášení informací, automatické dočasné meziukládání informací a ukládání obsahu informací poskytnutých uživatelem.'
      - question: 'Je nutné, aby poskytovatel služby informační společnosti aktivně hledal a odstraňoval nelegální obsah?'
        answer: 'Ne, odpovědný je až v případě, že se o nelegálním obsahu dozví, nebo se o tom prokazatelně dozvědět mohl a neodstraní jej.'
      - question: Který úřad dohlíží na dodržování povinností při šíření obchodních sdělení?
        answer: Úřad pro ochranu osobních údajů.
      - question: Za jakých podmínek je možné rozesílat elektronicky obchodní sdělení?
        answer: 'Adresát udělil souhlas, je zřetelně označeno jako obchodní sdělení a totožnost odesílatele, obsahuje platnou adresu pro odvolání souhlasu.'
      - question: 'Je považováno za obchodní sdělení i pouhé poslání odkazu na zboží, bez dalšího obsahu ve zprávě?'
        answer: 'Ano, obchodní sdělení je i vybízení k návštěvě webu, k přímé či nepřímé podpoře zboží, služeb nebo image podniku.'

---
