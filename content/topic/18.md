---
layout: topic
class: 18
name: ' Metodologie'
guarantorname: Ladislava Zbiejczuk Suchá
guarantorurl: /cs/osoba/2949
activities:
  - 'Promyslete si, jakou výzkumnou metodu použijete ve své diplomové práci.'
  - 'Navrhněte, jak v knihovně zjistit spokojenost uživatelů se službami.'
  - Navrhněte benchmarkingové indikátory pro hodnocení výkonnosti knihovny.
  - 'Sledujte pozorně zprávy. Jak reprezentativní jsou výzkumy, které zprávy citují?'
literature:
  - 'Reichel, J. (2009). Kapitoly metodologie sociálních výzkumů. Praha: Grada.'
  - 'Beck, S. E., &amp; Manuel, K. (2008). Practical research methods for librarians and information professionals. New York: Neal-Schuman Publishers.'
  - 'Creswell, J. W. (2013). Research design: Qualitative, quantitative, and mixed method approaches.'
  - 'Wildemuth, B. M. (2009). Applications of social research methods to questions in information and library science. Westport, Conn: Libraries Unlimited.'
sets:
  - class: '18.1'
    name: Teorie - paradigma - výzkum
    open: Není vytvořena.
    closed:
      - question: Jaké jsou základní charakteristiky vědeckého poznávání?
        answer: 'Vědecké poznávání je předmětné, systematické, empirické, kritické, kontrolovatelné, redukovatelné a v neposlední řadě i sociálně podmíněné.'
      - question: Pro jaký typ výzkumu je charakteristický postup indukce?
        answer: Indukce je vyvozování závěrů na základě úsudků z jednotlivých případů - je tedy charakteristická pro kvalitativní výzkum.
      - question: Jaké jsou základní fáze kvantitativního výzkumu?
        answer: 1. Teorie. 2. Hypotézy. 3. Operacionalizace. 4. Vzorkování. 5. Sběr dat. 6. Interpretace.
      - question: Co to je evidence-based librarianship?
        answer: EBL je překládáno jako na důkazech postavené knihovnictví. Přínos tohoto konceptu představuje bezprostřední propojení výzkumu a praxe.
      - question: Jaké techniky jsou charakteristické pro empatickou fázi v rámci designového myšlení?
        answer: 'Kvalitativní a hloubkové metody, především rozhovory, stínování, etnografický výzkum.'
      - question: Jaké druhy výzkumu podle účelu znáte?
        answer: 'Rozlišuje se například orientační, deskriptivní, explanační či prognostický výzkum.'
      - question: Co je to paradigma?
        answer: 'Termínem paradigma se označuje soubor odborníky uznávaných výsledků, které v dané chvíli představují model problémů a jejich řešení'
      - question: Co je to teorie?
        answer: 'Teorie je soubor vzájemně souvisejících konstruktů (pojmů) a jejich vztahů, formulovaný s cílem vysvětlit nebo předpovědět tyto jevy.'
      - question: Popište krátce schéma kvalitativního výzkumu
        answer: 'Kvalitativní výzkum je cyklický proces, ve kterém současně probíhá vzorkování, sběr dat, studium případů a interpretace.'
  - class: '18.2'
    name: Výzkumný problém a výzkumný proces
    open: Není vytvořena.
    closed:
      - question: Co je to hypotéza?
        answer: Hypotéza je výrok o vztahu dvou proměnných.
      - question: Jaká jsou základní pravidla pro formulaci výzkumných problémů?
        answer: 'Výzkumné problémy by měly mít společenskou, vzdělávací či vědeckou hodnotu, měly by být precizně formulovány, časově i věcně ohraničené.'
      - question: Jaké mohou být základní zdroje výzkumných problémů?
        answer: 'Výzkumné problémy mohou vycházet z praxe, z odborné literatury. Dalším zdrojem výzkumných problémů bývají vypisované granty.'
      - question: Jaký odborník se v oboru informačních věd a knihovnictví věnuje systematicky výzkumnému procesu a výzkumným problémům?
        answer: 'Peter Hernon, šéfeditor odborného časopisu Library and Information Science Research Journal.'
      - question: Co je to operacionalizace?
        answer: Operacionalizace je převedení konceptů a vlastností na měřitelné indikátory.
      - question: Operacionalizace je pojem spojený spíše s kvalitativním nebo s kvantitativním výzkumem.
        answer: Převod sledovaných konceptů na měřitelné indikátory je charakteristický pro kvantitativní výzkum.
      - question: Co je to validita?
        answer: 'Pojmem validita se označuje platnost výzkumu. Odpovídá na otázku, zda zkoumáme to, co jsme chtěli zkoumat.'
      - question: Co je to reliabilita?
        answer: Reliabilita se překládá jako spolehlivost výzkumu. Lze ji chápat jako nepřítomnost chyby v měření.
      - question: Může být nereliabilní výzkum zároveň validní?
        answer: 'Ne, nespolehlivý výzkum nemůže být validní. Naopak ale platí, že i nevalidní měření může být reliabilní.'
  - class: '18.3'
    name: Kvantitativní metody
    open: Není vytvořena.
    closed:
      - question: K jakým hlavním typům redukce dochází v kvantitativním výzkumu?
        answer: 'Dochází k redukci populace na vzorek, reality na proměnné a k redukci pozorovaných vztahů mezi nimi. Redukujeme také čas na jeden bod.'
      - question: K jakým druhům zkresnení může docházet v kvantitativním výzkumu?
        answer: 'Nejčastější zdroje zkreslení jsou například nepravá korelace, chybějící střední člen, vývojová sekvence či nepravá příčina.'
      - question: Jaké znáte specifické typy otázek v dotazníku?
        answer: 'V dotaznících se mohou vyskytovat např. otevřené, uzavřené otázky, Likertovy škály, sémantické diferenciály či baterie otázek.'
      - question: K čemu slouží bibliometrická analýza?
        answer: 'Bibliometrická analýza umožňuje hodnocení vědeckého přínosu různých oborů, zemí, autorů, časopisů.'
      - question: Co je to analýza logů a k čemu se používá?
        answer: Při analýze logů jsou vyhodnocovány záznamy o činnosti konkrétní aplikace či webu. Metoda umožňuje pochopit používání elektronické služby.
      - question: Co označují v kvantitativní obsahové analýze termíny n-gramy a stopslova?
        answer: 'N-gramy jsou shluky slov, které se vyskytují společně. Stopslova jsou výrazy, nenesoucí význam, např. spojky, a jsou z analýzy vynechány.'
      - question: Co je to ve výzkumu delfská metoda?
        answer: 'Delfská metoda je expertní technika předpovídání budoucích jevů, využívá se však i jako metoda teoretického výzkumu stávajících problémů.'
      - question: Na co se používá A/B testování?
        answer: Při A/B testování se nabízí dvě varianty testovaného prvku dvěma skupinám testovaných uživatelů a vyhodnocuje se úspěšnost obou variant.
      - question: Jaký druh výzkumu označuje zkratka ROI?
        answer: ROI je zkratka z “Returns on Investments”. Počítá se obvykle jako poměr hodnoty zisku a hodnoty nákladů.
  - class: '18.4'
    name: Kvalitativní metody
    open: Není vytvořena.
    closed:
      - question: Jaké jsou hlavní přínosy kvalitaivního výzkumu v ISK?
        answer: 'Kvalitaivní výzkum umožňuje hluboké pochopení významů, které aktéři sociálního života připisují různým fenoménům a procesům.'
      - question: Z jakých oborů informační vědy a knihovnictví čerpají teoretické rámce a kvalitativní metody výzkumu?
        answer: 'Zdrojem teorií a metod kvalitativního výzkumu jsou v ISK zejména sociologie, psychologie, antropologie, pedagogika a komunikační studia.'
      - question: Co je to triangulace?
        answer: 'Triangulace je kombinace výzkumných metod, která má nejčastěji za cíl zvýšit validitu výzkumu.'
      - question: Čím je charakteristické etnografický přístup a metody?
        answer: 'Etnografie se soustředí na detailní, přesný popis (spíše než vysvětlení) – realitu je potřeba pozorovat a popsat „taková, jaká je“.'
      - question: Jaké jsou hlavní techniky kvalitativního výzkumu v ISK?
        answer: 'Hlavními kvalitativními metodami v ISK jsou především hloubkové rozhovory, pozorování, deníky, skupinové rozhovory atd.'
      - question: Jaké jsou hlavní zásady zakotvené teorie?
        answer: 'Hlavními zásadami zakotvené teorie jsou odstup od zkoumaného problému, skeptický duch a dodržování výzkumných procedur.'
      - question: Co je to tzv. teoretické vzorkování?
        answer: 'Teoretické vzorkování je postup, kdy současně probíhá sběr dat, analýza, výběr vzorku, až dojde k teoretické saturaci.'
      - question: Jak probíhá focus group?
        answer: 'Focus group jsou vlastně skupinové rozhovory (typicky 5-12 lidí), které využívají potenciál skupinové dynamiky.'
      - question: K čemu slouží v kvalitativním výzkumu tzv. field notes?
        answer: 'Field notes slouží v kvalitativním výzkumu k zapisování všech jevů, které by mohly ovlivnit výzkumná data či jejich interpretaci.'
  - class: '18.5'
    name: Sběr dat
    open: Není vytvořena.
    closed:
      - question: Co označuje v terminologii výzkumu termín "vzorek" nebo "výběrový soubor"?
        answer: 'Vzorek je množina subjektů, které ve výzkumu zastupují náš výběrový soubor. Jednotky, které skutečně zkoumáme, pozorujeme'
      - question: Co označuje v terminologii výzkumu termín "populace" nebo "základní soubor"?
        answer: 'Soubor jednotek, které chceme zkoumat – předpokládáme, že naše výroky jsou pro tento soubor platné. Z populace vybíráme vzorek.'
      - question: 'Kdy můžeme říci o vzorku, že je reprezentativní?'
        answer: Když ve vzorku nalézáme všechny zámé (a ideálně i neznámé) vlastnosti populace ve velmi podobném poměru jako v populaci.
      - question: Co je to cenzus?
        answer: Cenzus je tzv. úplný výběr - populace a vzorek jsou totožné.
      - question: Snowball výběr je typický pro kvalitativní výzkum. Proč?
        answer: 'Snowball technika je vhodná pro specifické neznámé soubory. Nejde v ní o reprezentativitu vztaženou na populaci, ale na výzkumný problém.'
      - question: Podle jakých kritérií je dobré se rozhodovat při určování velikosti výzkumného vzorku v kvantitativním výzkumu?
        answer: 'Při určování velikosti vzorku rozhoduje homogenita populace, členitost znaků, stupně třídění a zamýšlená míra statistické pravděpodobnosti.'
      - question: 'Co znamená, že je výběr vzorku pravděpodobnostní?'
        answer: V pravděpodobnostvím výběru má každý prvek základního souboru stejnou šanci dostat se do výběrového souboru.
      - question: Jaké jsou hlavní výhody prostého náhodného výběru?
        answer: Prostý náhodný výběr vyjadřuje všechny známé i neznámé vlastnosti populace. Jsme schopni odhadnout výběrovou chybu.
      - question: Jaké jsou základní druhy pravděpodobnostních výběrů?
        answer: 'Prostý náhodný výběr, stratifikovaný náhodný výběr a vícestupňový skupinkový výběr jsou základními druhy pravděpodobnostních výběrů.'
  - class: '18.6'
    name: Analýza v kvantitativním výzkumu
    open: Není vytvořena.
    closed:
      - question: Co je to modus?
        answer: 'Modus je hodnota, která se v datech vyskytuje nejčastěji.'
      - question: Pro jaká data se využívá jako ukazatel míry centrální tendence aritmetický průměr?
        answer: Aritmetický průměr je vhodný pouze pro kardinální data.
      - question: Co je to medián?
        answer: Medián dělí řadu výsledků seřazených podle velikosti na dvě stejně početné poloviny.
      - question: Jakých hodnot nabývají nominální proměnné?
        answer: Nominální proměnné nabývají nečíselných hodnot a nelze je uspořádat hierarchicky či podle velikosti.
      - question: Jakých hodnot nabývají ordinální promenné?
        answer: 'Ordinální proměnné nabývají hodnot, u kterých můžeme s jistotou tvrdit, že jedna je vyšší, nemůžeme však s jistotou tvrdit, o kolik.'
      - question: Jakých hodnot nabývají kardinální proměnné?
        answer: Kardinální proměnné nabývají skutečných měřitelných číselných hodnot - např. věk nebo výše platu.
      - question: Co v analýze dat znamená zkratka GIGO?
        answer: 'GIGO zkracuje pořekadlo „garbage in – garage out“ – pokud jsou na vstupu nekvalitní data, nekvalitní bude i výstup.'
      - question: Jaké hodnoty představují tzv. relativní četnosti?
        answer: Relativní četnost udává podíl četnosti varianty proměnné v souboru.
      - question: Jak vypočítáme při popisu dat rozpětí?
        answer: Rozpětí je nejjednodušší míra variability a snadno se vypočítá jako rozdíl mezi nejvyšší a nejnižší hodnotou.
  - class: '18.7'
    name: Analýza v kvantitativním výzkumu II
    open: Není vytvořena.
    closed:
      - question: Jak je v deskriptnivní statistice definován rozptyl?
        answer: Rozptyl je definován jako střední hodnota kvadrátů odchylek od střední hodnoty (průměru).
      - question: Jak se vypočítá směrodatná odchylka?
        answer: Směrodatná odchylka se vypočítá jako odmocnina z rozptylu.
      - question: Jaké hodnoty označuje percentil?
        answer: 'Percentil x je hodnota, pro kterou platí, že x procent případů má hodnotu menší nebo rovnu.'
      - question: Jak se liší míry centrální tendence v tzv. normálním rozložení?
        answer: 'V normálním rozložení mají aritmetický průměr, medián a modus mají stejné nebo velmi podobné hodnoty.'
      - question: Výsledky třídění druhého stupně se zapisují do specifického typu tabulky. Jak je označována?
        answer: Pro třídění druhého stupně se používá specifická tabulka - tzv. kontingenční tabulka.
      - question: Jak je formulována tzv. nulová hypotéza?
        answer: Nulová hypotéza předpokládá stav neexistence rozdílu (tj. předpokládá stav shody) mezi proměnnými/skupinami v populaci.
      - question: Co to je výběrová chyba?
        answer: 'Výběrová chyba je chyba, která vyplývá z faktu, že neměříme populaci, ale vzorek.'
      - question: Na jaké proceduře je založený test chí-kvadrát?
        answer: Chí-kvadrát je založený na srovnávání naměřených a očekávaných proměnných.
      - question: Jaké nástroje pro kvantitativní analýzu dat znáte?
        answer: 'Ke kvantitativní analýze dat může být využita řada nástrojů, např. Excel, SPSS, Stata, Statistica, RapidMiner, R studio...'
  - class: '18.8'
    name: Analýza v kvalitativním výzkumu
    open: Není vytvořena.
    closed:
      - question: Jaké tři druhy kódování se využívají v postupu zakotvené teorie?
        answer: 'V zakotvené teorii se uplatňují tři druhy kódování: otevřené, axiální a selektivní.'
      - question: Popište paradigmatický model v zakotvené teorii.
        answer: 'Paradigmatický model identifikuje jev, jeho příčinné podmínky, kontext a intervenující proměnné, strategie jednání, interakcí a následky'
      - question: Popište otevřené kódování.
        answer: 'V průběhu otevřeného kódování jsou označovány a pojmenovávány jevy, probíhá základní kategorizace.'
      - question: Popište axiální kódování
        answer: Axiální kódování je proces uvádění subkategorií do vztahu k nějaké kategorii.
      - question: Popište selektivní kódování.
        answer: 'Selektivní kódování je proces, kdy se vybere jedna centrální kategorie, která je pak systematicky uváděna do vztahu k ostatním.'
      - question: Jaké nástroje pro kvalitativní analýzu znáte?
        answer: 'Na kvalitativní analýzu se zaměřují například Atlas.ti, RQDA, MAXQDA, QDA Miner a další.'
      - question: Co je to participativní pozorování?
        answer: 'Jedná se o druh pozorování, kdy výzkumník je součástí výzkumné skupiny.'
      - question: Kdo jsou autoři konceptu zakotvené teorie?
        answer: Autory zakotvené teorie je dvojice sociologů Anselm Strauss a Barney Glaser. Oba později rozvíjeli vlastní pojetí zakotvené teorie.
      - question: Kdy mluvíme v kvalitativním výzkumu o teoretickém nasycení?
        answer: 'Teoretické nasycení nastává ve chvíli, kdy se v datech objevují stále stejné vzorce a kategorie.'
  - class: '18.9'
    name: Ostatní
    open: Není vytvořena.
    closed:
      - question: Pro jaká data se hodí koláčové grafy?
        answer: Koláčové grafy jsou vhodné pro zobrazování nominálních dat s málo kategoriemi.
      - question: Co charakterizuje experimentální design výzkumu?
        answer: Pro experimenty je charakteristická koexistence experimentální a kontrolní skupiny (ta není vystavena působení sledované proměnné).
      - question: Co je to brainstorming?
        answer: 'Brainstorming je metoda skupinové diskuze, která podporuje vznik nových, tvůrčích myšlenek.'
      - question: Vyjmenujte některá etická pravidla výzkumu.
        answer: 'Výzkumník nesmí své role zneužívat k jiným účelům, musí být nezávislý, je povinnen chránit osobní informace o zkoumaných.'
      - question: K čemu slouží při výzkumu informovaný souhlas?
        answer: Informovaným souhlasem dává participant svolení k výzkumu. Zároveň by součástí mělo být i poučení o okolnostech výzkumu.
      - question: Kdy při vizualizaci dat zvolit tabulku a kdy graf?
        answer: 'Tabulku používáme všude tam, kde chceme sdělit přesné hodnoty nebo kde je hodnot málo. Graf naopak ukazuje lépe vztahy mezi hodnotami.'
      - question: Co je to Net Promoter Score?
        answer: 'NPS je standardizovaná otázka, která zní: Jak je pravděpodobné, že byste doporučil/a (společnost / produkt / službu) příteli nebo kolegovi?'
      - question: Co je to benchmarking?
        answer: Benchmarking je metoda pro měření a analýzu procesů a výkonu organizací. Poprvé tuto metodu použila v roce 1979 americká firma Xerox.
      - question: Co je to mystery shopping?
        answer: Mystery shopping je nástroj marketingového výzkumu. Službu při něm na základě daných kritérií hodnotí anonymní výzkumníci.
  - class: '18.10'
    name: Ostatní
    open: Není vytvořena.
    closed:
      - question: Jaký je rozdíl mezi primárním a sekundárním výzkumem?
        answer: 'Primární výzkum pracuje s daty, která byla sesbírána právě pro účely tohoto výzkumu. Sekundrní výzkum analyzuje již existující data.'
      - question: Jaké problémy řeší aplikovaný výzkum?
        answer: 'Aplikovaný výzkum se zaměřuje na problémy praxe, je realizován často na zakázku či je součástí komerčního výzkumu ve firmách.'
      - question: Co charakterizuje tzv. akční výzkum?
        answer: 'Akční výzkum je sociálního výzkum, koncipovaný a realizovaný ve spolupráci se všemi aktéry, jeho cílem je najít společné řešení problému.'
      - question: Jaký je rozdíl mezi nomotetickým a idiografickým přístupem k výzkumu?
        answer: 'Nomotetické metody se snaží o odhalení univerzálních zákonů, idiografické přístupy se soustředí na individuální fakta a procesy.'
      - question: Co znamená zkratka CAWI?
        answer: CAWI označuje Computer Assisted Web Interviewing - tedy dotazování za pomoci počítače.
      - question: Jaké hlavní výhody mají online dotazníky?
        answer: 'Online dotazníky snižují časový interval sběru dat, poskytuje možnost okamžité a průběžné kontroly výsledků a jejich základní analýzy.'
      - question: Čím se zabývá induktivní statistika?
        answer: Induktivní (inferenční) statistika se zabývá zobecňováním výsledků výzkumu na vzorku na populaci.
      - question: Jaké jsou základní zásady pro tvorbu otázek do dotazníku?
        answer: 'Otázky v dotazníku musí být srozumitelné, jednoznačné, měly by se ptát jen na jednu věc, neměly by být sugestivní.'
      - question: Kam je v dotazníku vhodné zařazovat sociodemografické otázky?
        answer: Sociodemografické otázky se typicky zařazují na konec dotazníku.

---
