---
layout: topic
class: 8
name: ' Informační prameny'
guarantorname: Pavlína Mazáčová
guarantorurl: /cs/osoba/2935
activities:
  act1: >-
    Vyhledejte v databázi Web of Science článek zaměřený na plagiátorství, který
    vyšel v posledních třech letech.
  act2: >-
    Vyzkoušejte si generátor citací Citace.com  pro vytvoření bibliografických
    záznamů různých elektronických dokumentů.
  act3: Zkuste si vyrobit ruční papír (například z recyklovaných novin).
  act4: >-
    Víte, že fond Moravské zemské knihovny zahrnuje také staré tisky? Kolik jich
    obsahuje? Využijte vhodné příležitosti a seznamte se s tímto fondem.
literature:
  lit1: >-
    VOIT, Petr. Encyklopedie knihy: starší knihtisk a příbuzné obory mezi
    polovinou 15. a počátkem 19. století : papír, písmo a písmolijectví,
    knihtisk a jiné grafické techniky, tiskaři, nakladatelé, knihkupci,
    ilustrátoři a kartografové, literární. 2. vyd. Praha: Libri, 2008. s.
    656-135. ISBN 9788072773909
  lit2: >-
    BURKE, Peter. Společnost a vědění I. Od Gutenberga k Diderotovi. Praha:
    Karolinum, 2007. 306 s. ISBN 978-80-246-1319-2
  lit3: >-
    BURKE, Peter. Společnost a vědění II. Od Encyklopedie k Wikipedii. Praha:
    Karolinum, 2013. 306 s. ISBN 9788024620466
  lit4: >-
    *Standard pro dobrý knihovní fond: metodický pokyn Ministerstva kultury k
    vymezení standardu doplňování a aktualizace knihovního fondu pro knihovny
    zřizované a/nebo provozované obcemi na území České republiky*. Praha:
    Národní knihovna České republiky - Knihovnický institut, 2017. ISBN
    978-80-7050-689-9.
sets:
  - class: '8.1'
    name: Vznik písma a knihy
    open: >-
      Jak se jmenuje, jakého je stáří a o čem pojednává nejstarší tištěná kniha
      na světě?
    closed:
      - question: Co je to kniha (book)?
        answer: >-
          Rukopisný, tištěný či jakkoli rozmnožený dokument, graficky a
          knihařsky zpracovaný do svazku, myšlenkový a výtvarný celek.
      - question: Jak definujeme prvotisk?
        answer: >-
          Prvotisk neboli inkunábule je tištěná kniha vyrobená pomocí
          pohyblivých liter, a to do roku 1500 včetně.
      - question: Které knihy se označují jako staré tisky (early printed book)?
        answer: >-
          Jsou to knihy vytištěné v období od roku 1501 až do zavedení
          strojového tisku v 19. století (v českém prostředí 1860).
      - question: Co je to iluminovaná iniciála?
        answer: >-
          Začáteční písmeno (převážně) středověkého rukopisu, výtvarně zdobené
          (větší než ostatní písmena textu, barevné).
      - question: Který kodex je nejcennějším rukopisem v ČR a kde se uchovává?
        answer: >-
          Je to Kodex vyšehradský z 11. století. Je uchováván v Národní knihovně
          ČR.
      - question: Co se považuje za nejstarší prvotisk v českých zemích?
        answer: "Nejstarším prvotiskem na českém území jsou Statuta Arnošta z\_Pardubic, s datem tisku 26. dubna 1476."
      - question: Jak se vyráběl papyrus?
        answer: >-
          Navrstvené proužky dřeně rostliny šáchor se pokropily škrobovým mazem,
          sklepaly do roviny, slisovaly a sušily do podoby listů.
      - question: Co to jsou tironské značky (tironian)?
        answer: >-
          Jsou to grafické znaky, které se až do středověku používaly pro
          zkracování celých slov. Jde o nejstarší formu těsnopisu.
      - question: >-
          Ve které tuzemské databázi najdeme zdigitalizované inkunábule?
          Objevíte je také v některé zahraniční digitální infrastruktuře?
        answer: >-
          Zdigitalizované inkunábule se nacházejí v české databázi
          Manuscriptorium. Ta je subagregátorem infrastruktury Europeana.
  - class: '8.2'
    name: Dokumenty
    open: >-
      Jakou podobu měly dokumenty sířené samizdatem? Která samizdatová
      nakladatelství v kontextu české literatury znáte?
    closed:
      - question: >-
          Jak definujeme informační pramen, tvořený nosičem informací a množinou
          informací na něm fixovaných, určený k přenosu dat v čase a prostoru?
        answer: Tuto definici splňuje pojem dokument (document).
      - question: Jak dělíme dokumenty podle typu nosiče?
        answer: >-
          Dokumenty dělíme na tištěné, elektronické a mikrografické (ty pro
          archivaci).
      - question: Jak se dělí dokumenty podle původnosti obsahu?
        answer: >-
          Podle původnosti obsahu se dokumenty dělí na primární, sekundární a
          terciární.
      - question: Jak se dělí dokumenty podle míry zveřejnění?
        answer: >-
          Dělí se na zveřejněné (všeobecně zveřejněné, speciálně zveřejněné,
          sekundárně zveřejněné) a nezveřejněné (tajné a interní) dokumenty.
      - question: Jak se dělí dokumenty podle způsobu záznamu dat?
        answer: >-
          Podle způsobu záznamu dat rozlišujeme dokumenty písemné, obrazové,
          zvukové a audiovizuální.
      - question: Jak rozlišujeme dokumenty podle kontinuity?
        answer: >-
          Podle kontinuity rozlišujeme periodické, seriálové a jednorázové
          dokumenty.
      - question: Uveďte dva příklady sekundárního dokumentu.
        answer: >-
          Sekundárními dokumenty jsou bibliografie, katalogizační záznam nebo
          encyklopedie.
      - question: Uveďte alespoň tři příklady speciálních textových dokumentů.
        answer: >-
          Jsou to patentové dokumenty, normativní dokumenty,
          vědecko-kvalifikační práce (dále např. firemní literatura).
      - question: >-
          Kterým typem dokumentu (dle původnosti obsahu) je digitalizační
          záznam?
        answer: Digitalizační záznam je sekundární dokument.
  - class: '8.3'
    name: Základní terminologie knihovnictví a bibliografie
    open: Jak chápeme pojem citace ve scientometrii?
    closed:
      - question: Vysvětlete pojem informační pramen (information resource).
        answer: >-
          Informační pramen je informační objekt, který obsahuje informace
          uspokojující informační potřeby uživatele.
      - question: Jak rozlišujeme informační zdroje?
        answer: 'Informační zdroje dělíme na tištěné, zvukové, obrazové a elektronické.'
      - question: Podle jakých hledisek se rozlišují dokumenty?
        answer: >-
          Dokument se rozlišuje dle způsobu zaznamenávání informací, nosiče
          dokumentu, původnosti obsahu, kontinuity a stupně zveřejnění.
      - question: Co to je kompendium (compendium)?
        answer: >-
          Kompendium je zhuštěné souhrnné zpracování poznatků z určitého oboru,
          například ve formě příručky.
      - question: Co to je souborný katalog (union catalogue)?
        answer: >-
          Je to knihovní katalog obsahující zčásti nebo v úplnosti záznamy (se
          siglami) dokumentů více než jedné knihovny nebo informační instituce.
      - question: Čím je tvořen informační pramen?
        answer: >-
          Informační pramen je tvořen nosičem informací a množinou na něm
          zaznamenaných dat/informací.
      - question: Co je to tiráž?
        answer: >-
          Tiráž je soupis informací, obsahující technické a vydavatelské údaje o
          knize, umisťovaný na poslední stranu knihy.
      - question: Co je to šedá literatura (grey literature)?
        answer: >-
          Jde o dokumenty, které nejsou publikovány obvyklým způsobem, proto
          nejsou dostupné běžnými distribučními kanály (např. diplomové práce).
      - question: Jak dělíme rešerše podle časového hlediska?
        answer: Rozlišujeme rešerše retrospektivní a souběžné.
  - class: '8.4'
    name: Elektronické informační zdroje (EIZ)
    open: Co je to discovery systém a jaké výhody má oproti dřívější službě Metalib?
    closed:
      - question: Jak se dělí EIZ dle svého zaměření?
        answer: 'EIZ se dělí na univerzální, multioborové a oborové.'
      - question: Co je typické pro volně dostupné EIZ? Uveďte minimálně čtyři znaky.
        answer: >-
          Volně dostupné EIZ tvoří laici i odborníci. Jsou různé kvality, je
          nutno ověřovat je v dalších zdrojích, nemusí být aktuální a
          plnotextové.
      - question: Co je typické pro komerční EIZ? Zvolte minimálně čtyři znaky.
        answer: >-
          Tvoří je odborníci. Obsahují kvalitní, ověřené, aktuální, placené
          informace, plné texty, anotace či bibliografické údaje doplněné o
          anotaci.
      - question: Jaké jsou základní modely platby za EIZ?
        answer: >-
          Jsou to jednorázový nákup, časově omezený přístup, platba za využití,
          nákup tištěné verze časopisu a k němu zdarma elektronická verze.
      - question: Jaké jsou základní tři typy EIZ? Uveďte ke každému typu jeden příklad.
        answer: >-
          Jsou to vyhledávače (Google Scholar, Google, Bing),rozcestníky
          (Seznam, Centrum) a databáze (Anopress, Česká národní bibliografie).
      - question: Kdy a jak vznikla Jednotná informační brána?
        answer: >-
          Vznikla v roce 2002 jako společný projekt Národní knihovny ČR a
          Univerzity Karlovy.
      - question: Uveďte dva příklady primárních elektronických informačních zdrojů.
        answer: Jsou to např. e-kniha a plný text článku ve vědecké databázi.
      - question: Jmenujte alespoň tři významné databáze elektronických časopisů.
        answer: >-
          Patří mezi ně Elsevier, Springer, Oxford Journals (dále Cambridge
          Journals, Emerald aj.)
      - question: Jak se dělí EIZ dle dostupnosti?
        answer: Dle dostupnosti dělíme EIZ na volně dostupné a komerční.
  - class: '8.5'
    name: E-knihy jako informační prameny
    open: Jaké přednosti a slabiny má e-kniha oproti knize tištěné?
    closed:
      - question: Vyjmenujte minimálně dvě nejznámější databáze e-knih.
        answer: >-
          Jsou to Gale Virtual Reference Library, EBSCO e-books, ebrary, Safari
          a další.
      - question: Kdy se jedná o tzv. born-digital dokumenty?
        answer: 'Jsou to nové dokumenty, které vznikají přímo v elektronické podobě.'
      - question: 'Jmenujte tři portály, které nabízejí e-knihy zdarma.'
        answer: 'Jsou to portály Kramerius, Gutenberg, Google Books aj.'
      - question: Definujte pojem e-kniha (e-book).
        answer: >-
          E-kniha je kniha v elektronické podobě, vytvořená elektronicky buď
          přímo (born digital), nebo vzniklá digitalizací tištěného dokumentu.
      - question: Který dokument byl jako první převeden do digitální podoby?
        answer: >-
          Prvním e-dokumentem byla Deklarace nezávislosti Spojených států
          amerických.
      - question: Kdy se poprvé objevila myšlenka elektronických neboli e-knih?
        answer: >-
          Poprvé se o e-knihách začalo uvažovat v roce 1971, kdy Michael S. Hart
          založil projekt Gutenberg.
      - question: Kdy se objevily první čtečky e-knih a které typy to byly?
        answer: 'Bylo to v roce 1998 - jednalo se o Rocket ebook, SoftBook a Cybook.'
      - question: Co znamená číst e-knihu offline?
        answer: >-
          Znamená to číst e-knihu ve čtecím zařízení, např. ve čtečce
          elektronických knih, tabletu, mobilním telefonu.
      - question: >-
          Vysvětlete významy pojmů hardwarová a softwarová čtečka elektronických
          knih.
        answer: >-
          Hardwarová čtečka je přenosné zařízení primárně pro čtení e-knih.
          Softwarová čtečka je program či aplikace na čtení e-knih v PC,
          tabletu.
  - class: '8.6'
    name: Databáze
    open: >-
      Kdy v historii bylo uskutečněno první velké strojové zpracování dat, čeho
      se týkalo a jak probíhalo?
    closed:
      - question: >-
          Uveďte minimálně tři databáze věnující se knihovnictví a informační
          vědě.
        answer: 'Jedná se o databáze LISA, LLIS, ISTA a LISTA.'
      - question: >-
          Na jakou oblast se zaměřuje databáze ERIC (Educational Resources
          Information Center)?
        answer: >-
          ERIC je nejvýznamnější databází pro oblast výchovy a vzdělávání a
          výchovy.
      - question: Jaké je základní členění databází?
        answer: 'Databáze dělíme na bibliografické, faktografické a plnotextové.'
      - question: Jak lze vstupovat do databází?
        answer: >-
          Do databází existuje buď interaktivní přístup (online ), nebo
          neinteraktivní přístup (offline - např. na CD ROM).
      - question: >-
          Uveďte názvy alespoň pěti významných zahraničních (licencovaných)
          databází.
        answer: >-
          Jsou to např. EBSCO, Web of Science (WOS), Springer Link, Journal
          Citation Reports, Elsevier.
      - question: Ve které databázi najdeme informace o českých patentech?
        answer: Informace  se nacházejí v databázi Úřadu průmyslového vlastnictví.
      - question: >-
          Jaký je rozdíl mezi plnotextovou (fulltextovou) a bibliografickou
          databází?
        answer: >-
          Plnotextová zpřístupňuje kompletní texty, zatímco bibliografická pouze
          citace, odkazové informace o vydaných titulech (abstrakty).
      - question: Uveďte alespoň dva příklady plnotextových  (fulltextových) databází.
        answer: 'Jsou to např. Proquest, Science Direct (dále JSTOR).'
      - question: Uveďte dva příklady bibliografických databází.
        answer: 'Jsou to např. Medline, Web of Science, pro obor knihovnictví LISA.'
  - class: '8.7'
    name: Informační prameny/zdroje I.
    open: Jak byste vysvětlili sousloví "publish or perish"?
    closed:
      - question: >-
          Kdy a kde se mohl člověk začíst do pramenů psaných karolinskou
          minuskulí?
        answer: 'Bylo to v období od 8. do 12. století, a to téměř po celé Evropě.'
      - question: Co je to mediatéka?
        answer: >-
          Je to druh knihovny shromažďující a zpřístupňující soubor knih,
          časopisů, obrazových, zvukových a audiovizuálních dokumentů.
      - question: Co jsou to nepravá periodika?
        answer: >-
          Nepravá periodika jsou seriálové publikace, které vycházejí méně než
          2x ročně.
      - question: >-
          Které dokumenty převážně produkují orgány státní správy, obchodní
          společnosti, průmyslové podniky či vědecké instituce? Uveďte příklady.
        answer: >-
          Jedná se o šedou literaturu - například patenty, firemní literaturu,
          kvalifikační práce, metodické pokyny.
      - question: Jak rozlišujeme encyklopedie podle rozsahu?
        answer: >-
          Rozlišujeme encyklopedie příruční (1-4 svazky), střední (cca 10
          svazků) a velké (desítky svazků).
      - question: Kde byste na internetu hledali šedou literaturu?
        answer: >-
          Šedou literaturu zpřístupňuje Národní úložiště šedé literatury (NUŠL),
          Národní registr VŠKP, úložiště Open Grey, Grey Net, CORDIS aj.
      - question: Co je to audiovizuální dokument?
        answer: >-
          Je to dokument se zaznamenaným zvukem i obrazem, předávaný na
          odpovídajícím technickém zařízení.
      - question: Uveďte alespoň tři typy periodických dokumentů.
        answer: >-
          Mezi periodické dokumenty patří noviny, časopisy, periodické sborníky
          (nebo ročenky).
      - question: Jakým způsobem je možné získat plné texty dokumentů z databází?
        answer: >-
          Plné texty lze získat díky MSV (Meziknihovní výpůjční služba), DDS
          (Document delivery system) a EDD (Electronic document delivery).
  - class: '8.8'
    name: Informační prameny/zdroje II.
    open: Jakými synonymy byste označili vademecum?
    closed:
      - question: Co je to chrestomatie (selected extracts)?
        answer: >-
          Chrestomatie je čítanka vědeckého charakteru, soubor typických ukázek
          sledované oblasti v oboru, odborně uspořádaný a komentovaný.
      - question: Jak charakterizujete souběžnou národní bibliografii? Uveďte příklad.
        answer: >-
          Systematicky registruje v relativní úplnosti tiskovou produkci vydanou
          na území jednoho státu za dané období - Česká národní bibliografie.
      - question: Kde naleznete Českou národní bibliografii?
        answer: 'V současné době (od r. 2009) pouze online na: http://aleph.nkp.cz/.'
      - question: Co je to antologie (anthology)?
        answer: >-
          Je to původně sbírka překladů latinské poezie, v současnosti editorem
          sestavený soubor děl nebo jejich částí jednoho či více autorů.
      - question: Co je to periodikum (periodical)?
        answer: >-
          Dokument vydávaný v pravidelném čase, v posloupných samostatných
          částech spojených jednotným názvem, úpravou a zaměřením obsahu.
      - question: Čemu se věnují věcné slovníky? Uveďte příklad.
        answer: >-
          Poskytují odborné vysvětlení nefilologického charakteru o daných
          předmětech, jevech, osobách a místech - Slovník české hudební kultury.
      - question: Co je to monografie (monographic pulication)?
        answer: >-
          Monografie je neseriálová publikace, která se podrobně věnuje jednomu
          tématu, obvykle úzce zaměřenému (např. Tablet ve školní praxi).
      - question: >-
          Kolik (zaokrouhleno na 100) prvotisků je uloženo ve sbírkách Národní
          knihovny ČR?
        answer: V Národní knihovně ČR je uloženo více než 4200 prvotisků.
      - question: Co jsou to referátové časopisy?
        answer: >-
          Jsou to zkrácené výtahy z primárních dokumentů, obsahují
          bibliografický záznam, jsou věnovány určitému vědnímu oboru.
  - class: '8.9'
    name: Citační činnost a etika při práci s informačními prameny
    open: Co je to scientometrie a se kterými třemi základními veličinami pracuje?
    closed:
      - question: Která česká norma upravuje bibliografické citace?
        answer: Jedná se o normu ČSN ISO 690.
      - question: Ve které databázi můžeme najít impact factor konkrétních časopisů?
        answer: Je to databáze Web of Knowledge.
      - question: Co je to impact factor?
        answer: >-
          Impact factor je průměrný počet citací časopisu v běžném roce na
          články publikované v tomto časopise ve dvou předchozích letech.
      - question: K čemu slouží ResearcherID a jaký je jeho princip?
        answer: >-
          Slouží k jednoznačné identifikaci vědce. Na základě registrace je
          vědci přiřazen jedinečný alfanumerický znak.
      - question: >-
          Podle kterého ukazatele lze hodnotit kvalitu a prestiž jednotlivých
          vědeckých časopisů?
        answer: Hodnoticím ukazatelem je impact factor.
      - question: Jmenujte dvě nejznámější citační databáze.
        answer: Jsou to databáze Web of Science a Scopus.
      - question: Které nástroje umožňují generovat bibliografické citace?
        answer: Jsou to generátory citací.
      - question: Co je to bibliografická citace?
        answer: >-
          Bibliografická citace je formalizovaný údaj o dokumentu, použitý
          autorem při psaní odborného textu.
      - question: Co je to tzv. predátorský časopis?
        answer: >-
          Časopis zneužívající Open Access ve svůj prospěch, vznikající primárně
          s cílem vybírat autorské publikační poplatky a generovat zisk.
  - class: '8.10'
    name: Nástroje a služby v práci se zdroji informací
    open: 'Co je to RSS kanál, kde a jak se používá?'
    closed:
      - question: Co je to Open Access?
        answer: >-
          Otevřený přístup k odborným informacím, obvykle k plným textům
          recenzovaných článků, preprintů, sborníků atd. pro podporu šíření
          poznání.
      - question: Které služby nabízejí databázová centra? Uveďte tři příklady.
        answer: >-
          Centra  nabízejí např. rešeršní služby, zprostředkování dodeje plných
          textů dokumentů, stahování částí databází formou downloadingu.
      - question: K čemu slouží technologie SFX?
        answer: >-
          Tato technologie umožňuje uživateli přístup k plnému textu v
          databázích, které předplácí instituce uživatele.
      - question: Vysvětlete oba významy pojmu rešerše.
        answer: >-
          1) Vyhledávání informací o dané problematice na základě konkrétního
          požadavku


          2) Soupis vyhledaných informací jako výsledek
      - question: Jaký význam mají oborové brány?
        answer: >-
          Oborové brány zprostředkovávají přístup k vybraným online informačním
          zdrojům specifického oborového nebo tematického zaměření.
      - question: Co je to konsorciální licence?
        answer: >-
          Je to licencované zpřístupnění elektronických zdrojů současně několika
          institucím, které se za tímto účelem spojily.
      - question: Jaké služby zajišťuje společnost Albertina Icome?
        answer: >-
          Albertina Icome zpřístupňuje elektronické informační zdroje v ČR, má
          výhradní zastoupení řady poducentů informací.
      - question: >-
          Jak se jmenuje nejznámější portál v ČR pro vyhledávání kvalifikačních
          prací napříč univerzitami?
        answer: Jedná se o portál Theses.cz.
      - question: Jaké jsou možnosti přístupu k databázím?
        answer: Je možné využít internetové rozhraní nebo databázová centra.
---
